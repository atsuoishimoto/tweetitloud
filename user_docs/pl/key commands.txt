

---------------------------------------------------------------------------
Wykaz skrótów klawiszowych NVDA
---------------------------------------------------------------------------

   Większość poleceń programu NVDA składa się z kombinacji specjalnego klawisza NVDA oraz jednego lub dwóch innych klawiszy. Domyślnie zarówno klawisz Insert znajdujący się na klawiaturze numerycznej, jak i klawisz Insert znajdujący się w pobliżu klawiszy strzałek, mogą zostać użyte jako specjalny klawisz NVDA.

   Możliwe jest również używanie CapsLock jako klawisza NVDA. W tym przypadku pojedyncze naciśnięcie CapsLock spowoduje, iż będzie on zachowywał się jak klawisz NVDA, natomiast szybkie podwójne naciśnięcie spowoduje, że będzie się on zachowywał jak zwyczajny klawisz CapsLock (będzie przełączał wielkie i małe litery). Aby włączyć użycie CapsLock jako klawisza NVDA wejdź do menu Ustawienia, wybierz okno dialogowe Ustawienia klawiatury i zaznacz odpowiednią opcję.

   W poniższym wykazie kombinacje specjalnego klawisza NVDA z innym klawiszem będą zapisywane skrótowo jako NVDA+klawisz. W zależności od tego, które klawisze ustawisz jako specjalne klawisze NVDA (domyślnie jest to Insert), taka kombinacja może oznaczać zarówno Insert+klawisz jak i CapsLock+klawisz.

   Uwaga: w opisach skrótów klawiszowych nie ma znaczenia wielkość liter. Jeżeli do wywołania polecenia jest potrzebny wciśnięty klawisz Shift, to jest on wymieniony w skrócie. W przeciwnym razie klawisza tego nie należy naciskać przy wywoływaniu skrótu.

   Aby wykonać polecenie NVDA+klawisz, należy najpierw wcisnąć klawisz NVDA a następnie, wciąż przytrzymując go wciśniętego, nacisnąć drugi klawisz. Przypomina to dokładnie sposób, w jaki posługujesz się klawiszem Shift. (Znak + służy jedynie do zapisania skrótu klawiatury, nie naciskaj go podczas wydawania polecenia.)

   Podczas pracy z programem możesz w każdej chwili sprawdzić, jaką funkcję pełni dowolna kombinacja klawiszy, korzystając z pomocy klawiatury. Aby włączyć pomoc klawiatury, naciśnij NVDA+1. Naciśnięcie tej samej kombinacji klawiszy po raz drugi wyłącza pomoc klawiatury. W trybie pomocy klawiatury naciśnięcie danego klawisza spowoduje tylko odczytanie jego funkcji (jeśli jakąś posiada) nie wywołując żadnej akcji. W tym trybie możesz więc eksperymentować bezpiecznie. Zwróć też uwagę, że przy wypowiadaniu nazw klawiszy program będzie mówić "NVDA" zamiast "Insert" lub zamiast "CapsLock" w zależności od ustawienia.


---------------------------------------------------------------------------
Polecenia ogólne
---------------------------------------------------------------------------

Control: Wstrzymuje czytanie
Shift: Wznawia czytanie

NVDA+1: Pomoc klawiatury
   Włącza i wyłącza pomoc klawiatury. Gdy pomoc jest włączona, naciśnij dowolny klawisz lub ich kombinację, aby dowiedzieć się, czy pełni jakąś funkcję.

NVDA+T: Tytuł okna
   Czyta tytuł bieżącej aplikacji lub okna. Dwukrotne naciśnięcie literuje tytuł. Trzykrotne naciśnięcie kopiuje tytuł do schowka.

NVDA+B: Okno na wierzchu
   Czyta zawartość obiektu na pierwszym planie (bieżącego aktywnego okna). Funkcja przydatna zwłaszcza w przypadku okna dialogowego lub komunikatu, którego pojawienie się nie zostało zauważone.

NVDA+N: Menu NVDA
   Otwiera menu NVDA. Znajdują się w nim ustawienia NVDA oraz dostęp do pomocy.

NVDA+Q: Zakończ
   Zamyka NVDA. Jeśli w opcjach programu w oknie dialogowym Główne ustawienia zaznaczono opcję Ostrzegaj przed zamknięciem NVDA, program dodatkowo upewni się, czy chcesz go zakończyć.

NVDA+S: Tryb komunikacji
   Przełącza tryby komunikacji: mowa, dźwięki lub wyłączone. W trybie mowy NVDA czyta normalnie. W trybie dźwięków NVDA wydaje prosty dźwięk zamiast mowy. W trybie wyłączonym NVDA nie mówi nic.

NVDA+F12: Bieżący czas
   Podaje bieżący czas. Szybkie dwukrotne naciśnięcie podaje bieżącą datę.

NVDA+End: Pasek statusu
   Czyta pasek statusu bieżącej aplikacji i przechodzi do niego w hierarchii nawigacji obiektów.

NVDA+F: Formatowanie tekstu
   Podaje informacje o formatowaniu tekstu w bieżącej pozycji kursora w dokumencie tekstowym.

Control+NVDA+F1: Nazwa aplikacji
   Podaje nazwę pliku bieżącej aplikacji oraz ewentualną nazwę załadowanego modułu NVDA do jej obsługi.

Shift+NVDA+B: Stan baterii
   Podaje stan zasilania i pozostały czas przy zasilaniu z baterii (lub brak baterii w przypadku komputera stacjonarnego).

NVDA+5: Dynamiczne zmiany treści
   Włącza i wyłącza informowanie o dynamicznie zmieniającej się treści, na przykład nowym tekście w oknie konsoli.

NVDA+6: Kursor przesuwa punkt przeglądu
   Włącza i wyłącza przesuwanie punktu przeglądu podczas ruchów kursora klawiatury.

NVDA+7: Fokus zmienia bieżący obiekt
   Włącza i wyłącza zmianę bieżącego obiektu w hierarchii nawigacji przy przenoszeniu fokusu.

NVDA+Tab: Bieżący fokus
   Podaje obiekt posiadający aktualnie fokus.

NVDA+F2: Przepuść następny klawisz
   Jednorazowo przepuszcza następny naciśnięty klawisz wprost do systemu bez przetwarzania go w NVDA. Nawet jeżeli przepuszczony klawisz posiada w NVDA swoją funkcję, nie zostanie ona wykonana.

Shift+NVDA+Strzałka w górę: Bieżące zaznaczenie
   Czyta bieżące zaznaczenie tekstu w polu edycyjnym lub dokumencie.

NVDA+Strzałka w górę: Bieżący wiersz
   Czyta bieżący wiersz w miejscu kursora. Dwukrotne naciśnięcie literuje bieżący wiersz.

NVDA+Strzałka w dół: Czytaj do końca
   Czyta od kursora klawiatury do końca tekstu, przenosząc kursor w miarę czytania.

NVDA+F1: Bieżący obiekt
   Podaje informacje programistyczne o bieżącym obiekcie w hierarchii nawigacji, na przykład nazwę klasy oraz identyfikator. Dwukrotne naciśnięcie kopiuje te informacje do schowka. Funkcja przydatna głównie dla programistów.

Control+NVDA+C: Zapisz ustawienia
   Zapisuje bieżące ustawienia na dysk (do pliku nvda.ini).

Control+NVDA+R: Przywróć ustawienia
   Wczytuje z dysku zapisane ustawienia NVDA porzucając i zastępując bieżące.


---------------------------------------------------------------------------
Polecenia zmiany ustawień (dostępne także z menu NVDA)
---------------------------------------------------------------------------

NVDA+2: Czytaj pisane znaki
   Włącza i wyłącza czytanie znaków podczas pisania.

NVDA+3: Czytaj pisane wyrazy
   Włącza i wyłącza czytanie wyrazów podczas pisania.

NVDA+4: Czytaj klawisze poleceń
   Włącza i wyłącza czytanie naciskanych klawiszy poleceń, którym nie odpowiadają znaki pisarskie.

NVDA+P: Czytaj interpunkcję
   Włącza i wyłącza czytanie interpunkcji. Jeśli ta funkcja jest włączona, NVDA czyta wprost nazwy znaków przestankowych. Jeśli ta funkcja jest wyłączona, wymowa znaków przestankowych zależy od syntezatora.

NVDA+M: Śledzenie myszy
   Włącza i wyłącza podawanie informacji o wskazywanych obiektach przy ruchach myszy.

NVDA+U: Paski postępu
   Przełącza sposób sygnalizowania zmian na paskach postępu. NVDA może czytać postęp co 10 procent, sygnalizować dźwiękiem wszystkie paski, sygnalizować dźwiękiem tylko widoczny pasek lub w ogóle nie sygnalizować pasków postępu.

Control+NVDA+Strzałka w lewo: Poprzedni parametr głosu
   Przechodzi do poprzedniego parametru w cyklu ustawień syntezatora.

Control+NVDA+Strzałka w prawo: Następny parametr głosu
   Przechodzi do następnego parametru w cyklu ustawień syntezatora.

Control+NVDA+Strzałka w górę: Zwiększ parametr głosu
   Zwiększa aktualnie wybrany parametr w cyklu ustawień syntezatora.

Control+NVDA+Strzałka w dół: Zmniejsz parametr głosu
   Zmniejsza aktualnie wybrany parametr w cyklu ustawień syntezatora.


---------------------------------------------------------------------------
Okna dialogowe ustawień (dostępne także z menu NVDA)
---------------------------------------------------------------------------

Control+NVDA+G: Główne ustawienia
   Otwiera okno dialogowe głównych ustawień programu.

Control+NVDA+S: Syntezator
   Otwiera okno dialogowe wyboru syntezatora.

Control+NVDA+V: Ustawienia głosu
   Otwiera okno dialogowe ustawień bieżącego głosu.

Control+NVDA+K: Ustawienia klawiatury
   Otwiera okno dialogowe ustawień klawiatury.

Control+NVDA+M: Ustawienia myszy
   Otwiera okno dialogowe ustawień myszy.

Control+NVDA+O: Prezentacja obiektów
   Otwiera okno dialogowe opcji informowania o obiektach na ekranie.

Control+NVDA+B: Wirtualne bufory
   Otwiera okno dialogowe ustawień pracy z wirtualnymi buforami.

Control+NVDA+D: Formatowanie dokumentów
   Otwiera okno dialogowe opcji informowania o formatowaniu tekstu.

Control+NVDA+Z: Konsola Pythona
   Otwiera okno konsoli języka Python.


---------------------------------------------------------------------------
Nawigacja w hierarchii obiektów
---------------------------------------------------------------------------

   Uwaga: aby skróty na klawiaturze numerycznej (numpad) działały poprawnie, należy wyłączyć klawisz Num Lock.

NVDA+Numpad 5: Bieżący obiekt
   Podaje bieżący obiekt w hierarchii nawigacji. Dwukrotne naciśnięcie literuje. Trzykrotne naciśnięcie kopiuje nazwę i zawartość obiektu do schowka.

Shift+NVDA+Numpad 5: Położenie obiektu
   Podaje położenie na ekranie bieżącego obiektu w hierarchii nawigacji.

Control+Shift+NVDA+Numpad 5: Przodkowie obiektu
   Podaje położenie bieżącego obiektu w hierarchii nawigacji czytając kolejno jego przodków.

NVDA+Numpad w górę (klawisz 8): Rodzic
   Przechodzi do rodzica (w kierunku korzenia drzewa).

NVDA+Numpad w dół (klawisz 2): Potomek
   Przechodzi do pierwszego potomka (pierwsza gałąź odchodząca od danego elementu).

NVDA+Numpad w lewo (klawisz 4): Poprzedni obiekt
   Przechodzi do poprzedniego obiektu znajdującego się na tym samym poziomie.

Shift+NVDA+Numpad w lewo (klawisz 4): Poprzedni w układzie
   Przechodzi do poprzedniego obiektu w kolejności układu (niekoniecznie zgodnie z hierarchą nawigacji).

NVDA+Numpad w prawo (klawisz 6): Następny obiekt
   Przechodzi do następnego obiektu znajdującego się na tym samym poziomie.

Shift+NVDA+Numpad w prawo (klawisz 6): Następny w układzie
   Przechodzi do następnego obiektu w kolejności układu (niekoniecznie zgodnie z hierarchą nawigacji).

NVDA+Numpad Enter: Aktywuj
   Wykonuje domyślną akcję na bieżącym obiekcie (odpowiednik naciśnięcia Enter czy kliknięcia na obiekcie).

NVDA+Numpad slash: Mysz do obiektu
   Przesuwa wskaźnik myszy do bieżącego obiektu.

NVDA+Numpad gwiazdka: Idź do myszy
   Przechodzi do obiektu leżącego pod wskaźnikiem myszy.

NVDA+Numpad minus: Idź do fokusu
   Przechodzi do obiektu posiadającego fokus.

NVDA+Numpad plus: Czytaj resztę obiektów
   Wymienia wszystkie obiekty od bieżącego obiektu do końca w kolejności układu.


---------------------------------------------------------------------------
Przegląd tekstu w obiekcie
---------------------------------------------------------------------------

   Uwaga: aby skróty na klawiaturze numerycznej (numpad) działały poprawnie, należy wyłączyć klawisz Num Lock.

Numpad minus: Idź do kursora
   Przenosi punkt przeglądu do kursora klawiatury.

Control+Numpad minus: Przenieś kursor
   Przenosi kursor klawiatury do punktu przeglądu.

Numpad slash: Lewe kliknięcie
   Klika lewym przyciskiem myszy tam, gdzie znajduje się wskaźnik myszy.

Numpad gwiazdka: Prawe kliknięcie
   Klika prawym przyciskiem myszy tam, gdzie znajduje się wskaźnik myszy.

Numpad plus: Czytaj resztę tekstu
   Czyta od punktu przeglądu do końca tekstu.

Numpad End (klawisz 1): Poprzedni znak
   Przenosi punkt przeglądu do poprzedniego znaku.

Shift+Numpad End (klawisz 1): Początek wiersza
   Przenosi punkt przeglądu na początek wiersza.

Numpad w dół (klawisz 2): Bieżący znak
   Czyta znak w punkcie przeglądu. Dwukrotne naciśnięcie podaje wartość kodu ASCII dziesiętnie i szesnastkowo.

Numpad PageDown (klawisz 3): Następny znak
   Przenosi punkt przeglądu do następnego znaku.

Shift+Numpad PageDown (klawisz 3): Koniec wiersza
   Przenosi punkt przeglądu na koniec wiersza.

Numpad w lewo (klawisz 4): Poprzedni wyraz
   Przenosi punkt przeglądu do poprzedniego wyrazu.

Numpad 5: Bieżący wyraz
   Czyta wyraz w punkcie przeglądu. Dwukrotne naciśnięcie literuje wyraz.

Numpad w prawo (klawisz 6): Następny wyraz
   Przenosi punkt przeglądu do następnego wyrazu.

Numpad Home (klawisz 7): Poprzedni wiersz
   Przenosi punkt przeglądu do poprzedniego wiersza.

Shift+Numpad Home (klawisz 7): Pierwszy wiersz
   Przenosi punkt przeglądu do pierwszego wiersza w bieżącym obiekcie.

Numpad w górę (klawisz 8): Bieżący wiersz
   Czyta wiersz, w którym jest obecnie punkt przeglądu. Dwukrotne naciśnięcie literuje wiersz.

Numpad PageUp (klawisz 9): Następny wiersz
   Przenosi punkt przeglądu do następnego wiersza.

Shift+Numpad PageUp (klawisz 9): Ostatni wiersz
   Przenosi punkt przeglądu do ostatniego wiersza w bieżącym obiekcie.

NVDA+f9: początek punktu zaznaczenia
   Ustawia w bieżącym punkcie przeglądu początek zaznaczenia kopiowanego tekstu

NVDA+f10: Kopiuje zaznaczony tekst do schowka
   Kopiuje do schowka tekst od początku zaznaczenia do bieżącego punktu przeglądu.



---------------------------------------------------------------------------
Wirtualne bufory
---------------------------------------------------------------------------

   Wymienione niżej polecenia są wszystkie obsługiwane poprawnie przez przeglądarkę Firefox 3. Część z nich działa poprawnie także w starszych wersjach Firefox oraz w przeglądarce Internet Explorer.

control+NVDA+f: znajdź
NVDA+f3: znajdź następny
NVDA+f7: lista elementów
NVDA+f5: odświeżanie bufora
NVDA+v: przełącza Układ ekranu

NVDA+Spacja: Tryb formularza
   Przełącza między trybem formularza i trybem przeglądania. W trybie formularza naciskane klawisze trafiają wprost do pola formularza, pozwalając na przykład na wpisywanie tekstu w polu edycyjnym. Natomiast w trybie przeglądania naciskane klawisze sterują przeglądaniem dokumentu, pozwalając na przykład na szybką nawigację po nagłówkach i innych elementach.

Control+Strzałka w górę, Control+Strzałka w dół:
   Przechodzi w wirtualnym buforze do następnego lub poprzedniego bloku tekstu. Te polecenia działają tylko w nowych wirtualnych buforach (Firefox 3) i pozwalają wygodnie przemieszczać się porcjami w dół lub w górę dokumentu nie pomijając żadnego tekstu. Elementami uznawanymi za blok są między innymi nagłówki, akapity czy elementy listy.

Litery szybkiej nawigacji
   Podczas przeglądania tekstu strony w wirtualnym buforze można używać pojedynczych liter do przechodzenia pomiędzy kolejnymi elementami określonego typu. Naciśnięcie litery przechodzi do następnego elementu odpowiedniego typu, natomiast naciśnięcie litery z klawiszem Shift przechodzi do elementu poprzedniego.

Litery rozpoznawane w nowych wirtualnych buforach (Firefox 3):
H: nagłówek
L: lista
I: element listy
T: tabela
K: link
F: pole formularza
U: nieodwiedzony link
V: odwiedzony link
E: pole tekstowe
B: przycisk
X: pole wyboru
C: pole rozwijalne
R: przycisk radiowy
Q: cytat
S: separator
M: ramka
G: grafika
d: ARIA punkt orientacyjny
n: tekst nie powiązany
o: obiekt wbudowany
Cyfry 1 do 6: nagłówki poziomu 1 do 6

Litery rozpoznawane w starszych wersjach wirtualnych buforów:
H: nagłówek
P: akapit
L: lista
I: element listy
T: tabela
K: link
F: pole formularza

