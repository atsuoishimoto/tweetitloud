Mitä uutta NVDA:ssa


%!includeconf: ../changes.t2tconf

= 2010.2 =

== Uudet ominaisuudet ==
- Tarkastelukohdistimella liikkumista objekteissa on yksinkertaistettu huomattavasti. Tarkastelukohdistin sulkee nyt pois objektit, joista ei ole hyötyä käyttäjälle, esim. vain asettelutarkoituksiin käytettävät ja sellaiset, jotka eivät ole käytettävissä.
- Tekstisäädinten muotoilutiedot voidaan nyt lukea Java Access Bridgeä käyttävissä sovelluksissa, openOffice mukaan lukien. (#358, #463)
- NVDA lukee Solut oikein Microsoft Excelissä, kun hiiri siirretään niiden päälle.
- Java Access Bridgeä käyttävien sovellusten valintaikkunoiden teksti luetaan nyt automaattisesti valintaikkunoiden tullessa näkyviin. (#554)
- Näennäispuskuria voidaan nyt käyttää Adobe Flash -sisällössä navigoimiseen. Objektinavigointia ja suoraa vuorovaikutusta säädinten kanssa kohdistustilaa käyttäen tuetaan edelleen. (#453)
- Eclipse IDE:n muokattavat tekstisäätimet koodimuokkain mukaan lukien ovat nyt esteettömiä. Käytössä on oltava Eclipse 3.6 tai uudempi. (#256, #641)
- NVDA voi nyt lukea suurimman osan näytöllä olevasta tekstistä. (#40, #643)
 - Tämä mahdollistaa sellaisten säädinten lukemisen, jotka eivät välitä tietoja suoremmilla ja luotettavammilla tavoilla.
 - Tämä ominaisuus tekee esteettömiksi mm. jotkin kuvakkeita näyttävät valikoiden kohdat (esim. Windows XP:n Avaa sovelluksessa -valikko) (#151), Windows Live -sovellusten muokattavat tekstikentät (#200), Outlook Expressin virheluettelo (#582), TextPadin muokattava tekstisäädin (#605), Eudoran luettelot, monet Australian E-tax:in säätimet ja Microsoft Excelin kaavapalkki.
- Tuki Microsoft Visual Studio 2005:n ja 2008:n koodimuokkaimelle. Vaaditaan vähintään Visual Studio Standard, ei toimi Express-versioissa. (#457)
- Tuki IBM Lotus Symphony -asiakirjoille.
- Varhaisessa vaiheessa oleva kokeellinen tuki Google Chromelle. Huomaa, ettei Chromen ruudunlukuohjelmatuki ole läheskään valmis, ja että NVDA:ssakin saattavat lisätoimet olla tarpeen. Tämän tuen kokeilemiseksi tarvitaan Chromen uusin kehitysversio.
- Caps lock-, num lock- ja scroll lock -näppäinten tila näytetään nyt pistenäytöllä niitä painettaessa. (#620)
- Kuplailmoitukset näytetään nyt pistenäytöllä niiden tullessa näkyviin. (#652)
- Lisätty ajuri MDV Lilli -pistenäytölle. (#241)
- Uusi valinta luetaan nyt Microsoft Excelissä, kun koko rivi tai sarake valitaan pikanäppäimillä Shift+välilyönti tai Ctrl+välilyönti. (#759)
- Taulukon rivien ja sarakkeiden otsikot voidaan nyt lukea. Asetus on määritettävissä Asiakirjojen muotoiluasetukset -valintaikkunasta.
 - Tätä tuetaan toistaiseksi vain Mozilla-sovelluksissa, kuten Firefoxissa ja Thunderbirdissä. (#361)
- Otettu käyttöön tasatun tarkastelun komennot: (#58)
 - NVDA+laskinnäppäimistön 7: siirtää tasatun tarkastelun tilaan ja sijoittaa tarkastelukohdistimen nykyisen objektin kohdalle, mikä mahdollistaa koko ruudun tai asiakirjan tarkastelemisen tekstintarkastelukomennoilla.
 - NVDA+laskinnäppäimistön 1: siirtää tarkastelukohdistimen sen kohdalla olevan tekstin sisältävään objektiin, mikä mahdollistaa objekti kerrallaan liikkumisen siitä kohdasta lähtien.
- NVDA:n nykyiset asetukset voidaan kopioida kirjautumis- ja käyttäjätilien valvonnan ruuduissa käytettäviksi painamalla painiketta Yleiset asetukset -valintaikkunassa.


== Muutokset ==
- Navigointiobjektia käyttävä Lue kaikki -komento (NVDA+laskinnäppäimistön plus) sekä seuraavaan ja edelliseen objektipuun objektiin siirtävät komennot (NVDA+Shift+laskinnäppäimistön 6, NVDA+Shift+laskinnäppäimistön 4) on poistettu toistaiseksi virheiden vuoksi ja näppäinten vapauttamiseksi muita ominaisuuksia varten.
- NVDA:n Syntetisaattori-valintaikkunassa näytetään nyt vain syntetisaattorin näyttönimi. Aiemmin etuliitteenä näytettiin käytettävän ajurin nimi, josta ei ole hyötyä normaalikäyttäjälle.
- Web-sivuille upotetuista sovelluksista ja sisäkkäisistä näennäispuskureista (esim. Flash) voidaan nyt siirtyä pois ja takaisin ylempään asiakirjaan (=web-sivulle) painamalla NVDA+Ctrl+välilyönti. Aiemmin tähän käytettiin näppäinyhdistelmää NVDA+välilyönti, jota käytetään nyt vain näennäispuskureiden selaus- ja kohdistustilojen välillä vaihtamiseen.
- Jos kohdistus siirtyy puheen tarkastelu -säätimeen (otetaan käyttöön Työkalut-valikosta) esim. siksi, että sitä napsautettiin hiirellä, säätimeen ei ilmesty uutta tekstiä ennen kuin kohdistus siirtyy siitä pois. Tämä mahdollistaa helpomman tekstin valitsemisen esim. kopiointia varten.
- Lokinkatselu- ja Python-konsoli-ikkunat suurennetaan avattaessa.
- Kun Microsoft Excelissä on työkirja aktiivisena ja kun useampi kuin yksi solu on valittu, valinnan alue luetaan, eikä vain aktiivista solua. (#763)
- NVDA:n asetusten tallentaminen ja tiettyjen asetusten muuttaminen on nyt estetty suojatussa tilassa (kirjautumis ja käyttäjätilien valvonnan ruuduissa).
- eSpeak-puhesyntetisaattori päivitetty versioon 1.44.01.


== Vikojen korjaukset ==
- µTorrentin torrent-luettelon aktiivista kohtaa ei enää lueta toistuvasti eikä kohdistus enää siirry siihen valikon ollessa auki.
- Torrentin sisältölistan tiedostojen nimet luetaan nyt µTorrentissa.
- Kohdistus tunnistetaan nyt oikein Mozilla-sovelluksissa siirryttäessä tyhjään taulukkoon tai puunäkymään.
- Valittavissa olevien säädinten, kuten valittavien taulukon solujen, ei valittu -tila ilmoitetaan nyt oikein Mozilla-sovelluksissa. (#571)
- Asianmukaisesti toteutettujen ARIA-valintaikkunoiden tekstiä ei enää ohiteta Mozilla-sovelluksissa, vaan se luetaan kyseisten valintaikkunoiden tullessa näkyviin. (#630)
- ARIA:n taso-attribuuttia noudatetaan nyt oikein Internet Explorerissa ja muissa MSHTML-säätimissä.
- ARIA:n rooli valitaan nyt muiden tyyppitietojen sijasta virheettömämmän ja odotustenmukaisemman ARIA-kokemuksen antamiseksi Internet Explorerissa ja muissa MSHTML-säätimissä.
- Korjattu harvinainen kaatuminen Internet Explorerissa liikuttaessa tavallisten tai sisäisten kehysten välillä.
- Oikealta vasemmalle luettavia rivejä (kuten arabialaista tekstiä) voidaan jälleen lukea Microsoft Word -asiakirjoissa. (#627)
- Vähennetty merkittävästi hidastumista 64-bittisissä järjestelmissä, kun komentokehotteessa näytetään suurta määrää tekstiä.
- Jos Skype on jo käynnissä, sitä ei enää tarvitse käynnistää uudelleen esteettömyystuen käyttöönottamiseksi, kun NVDA käynnistyy. Tämä saattaa päteä myös muihin sovelluksiin, jotka tarkistavat järjestelmän ruudunlukijalipun.
- NVDA ei enää kaadu Microsoft Office -sovelluksissa painettaessa NVDA+B (lue aktiivinen ikkuna) tai navigoitaessa joissakin työkalurivien objekteissa. (#616)
- Korjattu sellaisten lukujen väärin lukeminen, joissa on erottimen jälkeen 0, esim. 1,023. (#593)
- Adobe Acrobat Pro ja Reader 9 eivät enää kaadu tiedostoa suljettaessa tai tiettyjä muita tehtäviä suoritettaessa. (#613)
- Kaiken tekstin valitseminen ilmoitetaan nyt painettaessa ctrl+A joissakin muokattavissa tekstisäätimissä, kuten Microsoft Wordissa. (#761)
- Tekstiä ei enää virheellisesti valita Scintilla-säätimissä (esim. Notepad++:ssa) NVDA:n liikuttaessa järjestelmäkohdistinta esim. lue kaikki -toiminnon aikana tai siirrettäessä kohdistinta samaan paikkaan, jossa pistenäytöllä ollaan. (#746)
- Microsoft Excelin solujen sisällön tarkasteleminen tarkastelukohdistimella on jälleen mahdollista.
- NVDA voi jälleen lukea riveittäin tiettyjä ongelmallisia tekstikenttiä Internet Explorer 8:ssa. (#467)
- Windows Live Messenger 2009 ei enää sulkeudu heti käynnistyttyään NVDA:n ollessa käynnissä. (#677)
- Internet-selaimissa ei enää tarvitse painaa sarkainta ollakseen vuorovaikutuksessa upotetun objektin kanssa (esim. Flash-sisällössä), kun on painettu Enteriä kyseisen objektin kohdalla tai palattu toisesta sovelluksesta. (#775)
- Pitkien rivien alkua ei enää katkaista Scintilla-säätimissä (esim. Notepad++:ssa), kun se vierii pois ruudulta. Lisäksi tällaiset pitkät rivit näytetään nyt oikein pistenäytöllä, kun ne valitaan.


== 2010.1 ==
Tämä julkaisu keskittyy pääasiassa vikojen korjauksiin ja käyttäjäkokemuksen parantamiseen, mukaan lukien muutamia huomattavia vakauteen liittyviä korjauksia.

=== Uudet ominaisuudet ===
- NVDA käynnistyy nyt järjestelmissä, joissa ei ole äänilaitteita. Tietojen tulostamiseen on tällöin käytettävä pistenäyttöä tai Silence-syntetisaattoria yhdessä Puheen tarkastelu -toiminnon kanssa. (#425)
- Asiakirjojen muotoilu -valintaikkunaan on lisätty "Ilmoita maamerkit" -valintaruutu, jolla voidaan määrittää, ilmoittaako NVDA web-sivuilla olevia maamerkkejä. Asetus on oletusarvoisesti käytössä edellisen NVDA-version yhteensopivuuden säilyttämiseksi.
- Jos Lue komentonäppäimet -asetus on käytössä, NVDA kertoo monien näppäimistöjen multimedianäppäinten nimet niitä painettaessa (esim. toista, pysäytä, kotisivu jne). (#472)
- NVDA lukee nyt sanan, joka poistetaan painettaessa Ctrl+askelpalautin säätimissä, jotka tukevat sitä. (#491)
- Tekstiä voidaan nyt selata ja lukea nuolinäppäimillä Web Formator -sovelluksessa. (#452)
- NVDA:ssa on nyt tuki Microsoft Office Outlookin osoitekirjan yhteystietoluettelolle.
- Paranneltu tuki upotetuille  muokattaville dokumenteille Internet Explorerissa. (#402)
- Lisätty komento NVDA+Shift+laskinnäppäimistön miinus, joka siirtää kohdistuksen nykyiseen navigointiobjektiin.
- Lisätty komennot vasemman ja oikean hiirinäppäimen lukitsemiseksi ja lukituksen vapauttamiseksi. Näistä  on hyötyä esim. vedä ja pudota -toiminnoissa. Shift+laskinnäppäimistön / lukitsee tai vapauttaa vasemman hiirinäppäimen ja Shift+laskinnäppäimistön - oikean.
- Lisätty uusia pistetaulukkoja: saksalainen 8 pisteen tietokonemerkistö, saksalainen taso 2, suomalainen 8 pisteen tietokonemerkistö, kiinalaiset (kantoni, Hong Kong ja mandariini, Taiwan). (#344, #369, #415, #450)
- NVDA:ta asennettaessa on nyt mahdollista valita, luodaanko työpöydälle kuvake vai ei. Jos kuvaketta ei luoda, NVDA:n käynnistävä pikanäppäinkään ei ole käytettävissä. (#518)
- NVDA voi nyt käyttää IAccessible2-rajapintaa 64-bittisissä sovelluksissa. (#479)
- Paranneltu aktiivisten alueiden tukea Mozilla-sovelluksissa. (#246)
- Lisätty liitäntäkirjasto, jolla sovellukset voivat ohjata NVDA:ta, esim. puhua tekstiä, mykistää puheen, näyttää ilmoituksia pistenäytöllä jne.
- Virheilmoitukset ja muut viestit luetaan nyt Windows Vistan ja Windows 7:n kirjautumisruudussa. (#506)
- Adobe LiveCyclellä tehtyjä vuorovaikutteisia PDF-lomakkeita tuetaan nyt Adobe Readerissa. (#475)
- NVDA voi nyt lukea saapuvat viestit automaattisesti Miranda IM:n -chatti-ikkunoissa, jos dynaamisen sisällön muutosten ilmoittaminen on käytössä. Lisätty myös komennot kolmen viimeisimmän viestin lukemiseksi (NVDA+Ctrl+numero). (#546)
- Lisätty tuki Adobe Flashin tekstinsyöttökentille. (#461)


=== Muutokset ===
- Hyvin pitkää näppäimistökäytöstä kertovaa ohjeviestiä ei enää lueta Windows 7:n Käynnistä-valikossa.
- Display-syntetisaattori on korvattu uudella Puheen tarkastelu -toiminnolla. Sitä voidaan käyttää itsenäisesti minkä tahansa puhesyntetisaattorin kanssa, ja se aktivoidaan valitsemalla Työkalut-valikosta Puheen tarkastelu. (#44)
- Pistenäytöllä näkyvät ilmoitukset hylätään automaattisesti jos painetaan näppäintä, joka aiheuttaa muutoksen, kuten esimerkiksi kohdistuksen siirtymisen. Aiemmin ilmoitukset pysyivät näkyvillä koko niille määritetyn ajan.
- Asetusta, joka määrittää, seuraako pistenäyttö kohdistusta vai tarkastelukohdistinta (NVDA+Ctrl+T), voidaan nyt muuttaa Pistenäytön asetukset -valintaikkunasta. Asetus tallennetaan myös käyttäjän asetustiedostoon.
- eSpeak päivitetty versioon 1.43.03.
- Liblouis-pistekirjoituskääntäjä päivitetty versioon 1.8.0.
- Elementtien ilmoittamista näennäispuskureissa merkeittäin tai sanoittain siirryttäessä on paranneltu huomattavasti. Aiemmin luettiin paljon epäolennaisia tietoja, ja ilmoitustapa oli hyvin erilainen kuin riveittäin siirryttäessä. (#490)
- Ctrl-näppäin ei enää tauota puhetta, vaan keskeyttää sen. Puheen tauottamiseen ja jatkamiseen käytetään nyt Shift-näppäintä.
- Taulukon rivien ja sarakkeiden määrää ei enää lueta kohdistusmuutoksia ilmoitettaessa, koska kyseinen ilmoitus oli melko pitkä ja siitä ei useinkaan ollut hyötyä.


=== Vikojen korjaukset ===
- NVDA käynnistyy nyt tilanteessa, jossa UI Automation -tuki on käytettävissä, mutta sen alustus ei jostakin syystä onnistu. (#483)
- Taulukon rivin koko sisältöä ei enää lueta Mozilla-sovelluksissa siirrettäessä kohdistusta taulukon solussa. (#482)
- Paljon alakohtia sisältävien puunäkymien laajentaminen ei enää aiheuta pitkää viivettä.
- Virheen palauttavia puheääniä ei huomioida käytettävissä olevien SAPI 5 -puheäänten listaa ladattaessa. Aiemmin yksi viallinen puheääni saattoi joissakin tapauksissa aiheuttaa sen, ettei mitään SAPI 5 -puheääniä voitu käyttää.
- Objektien lukuasetukset -valintaikkunan "Lue objektien pikanäppäimet" -asetus vaikuttaa nyt näennäispuskureihin. (#486)
- Rivien ja sarakkeiden otsikoiden koordinaatteja ei enää virheellisesti lueta näennäispuskureissa, kun taulukoiden ilmoittaminen on poistettu käytöstä.
- Rivien ja sarakkeiden koordinaatit luetaan nyt näennäispuskureissa oikein taulukosta poistuttaessa ja palattaessa saman taulukon soluun käymättä ensin jossain toisessa solussa (esim. painamalla ylä- ja alanuolta taulukon ensimmäisessä solussa). (#378)
- Word-asiakirjojen ja  HTML-muokkaussäädinten tyhjät rivit näytetään nyt asianmukaisesti pistenäytöllä. NVDA näytti aiemmin vain nykyisen virkkeen. (#420)
- Useita tietoturvakorjauksia käytettäessä NVDA:ta Windowsiin kirjauduttaessa ja muilla suojatuilla työpöydillä. (#515)
- Järjestelmäkohdistimen sijainti päivitetään nyt oikein standardeissa Windowsin muokkauskentissä ja Word-asiakirjoissa käytettäessä Lue kaikki -komentoa, joka siirtää ruudun alareunan ulkopuolelle. (#418)
- Näennäispuskureissa ei enää lueta linkki- ja napsautettava-tagien sisässä olevia kuvia, joilla ei ole merkitystä ruudunlukijoille. (#423)
- Tehty korjauksia kannettaville tarkoitettuun näppäimistöasetteluun. (#517)
- Kun pistenäyttö on asetettu seuraamaan tarkastelukohdistinta, ja kun kohdistus siirretään DOS-konsoli-ikkunaan, sen tekstissä voidaan nyt  liikkua kunnolla tarkastelukohdistimella.
- VU meter -edistymispalkkia ei enää lueta sen päivittyessä TeamTalk 3 ja TeamTalk 4 Classicin pääikkunassa. Lisäksi erikoismerkkejä voidaan nyt lukea kunnolla saapuvien keskustelujen ikkunassa.
- Windows 7:n Käynnistä-valikon kohteita ei enää lueta kahteen kertaan. (#474)
- Sivun sisäisten linkkien aktivoiminen Firefox 3.6:ssa siirtää nyt kohdistimen oikeaan kohtaan sivua.
- Korjattu ongelma, joka aiheutti sen, että osaa tiettyjen PDF-asiakirjojen tekstistä ei voitu lukea.
- NVDA ei enää lue väärin tiettyjä viivalla erotettuja numeroita, esim. 500-1000. (#547)
- NVDA ei enää aiheuta Windows XP:ssä Internet Explorerin hyytymistä muutettaessa valintaruutujen tilaa Windows Updatessa. (#477)
- Samanaikainen puhe ja äänimerkit eivät  enää aiheuta ajoittaisia hyytymisiä käytettäessä sisäänrakennettua eSpeak-puhesyntetisaattoria. Useimmin tätä sattui esim. kopioitaessa suurta määrää tiedostoja Resurssienhallinnassa.
- NVDA ei enää ilmoita, että taustalla Firefoxissa avoinna oleva sivu on varattu esim. sisällön päivittymisen vuoksi. Tämä aiheutti myös aktiivisen sovelluksen tilarivin asiaankuulumatonta ilmoittamista.
- Kun Windowsin näppäimistöasettelua vaihdetaan Ctrl+Shift- tai Alt+Shift-näppäimillä, sen koko nimi ilmoitetaan puheena ja näytetään pistenäytöllä. Aiemmin näppäimistöasettelu ilmoitettiin vain puheena, ja vaihtoehtoisia asetteluja, kuten esim. Dvorak, ei ilmoitettu lainkaan.
- Taulukoiden tietoja ei enää lueta kohdistuksen muuttuessa, jos taulukoiden ilmoittaminen on poistettu käytöstä.
- Tietyt standardit 64-bittisten sovellusten puunäkymäsäätimet, esim. Microsoft HTML-ohjeen Sisällys-puunäkymä, ovat nyt saavutettavia. (#473)
- Korjattu joitakin ongelmia muita kuin ASCII-merkkejä sisältävien ilmoitusten lokiin kirjaamisessa. Tämä saattoi joissakin tapauksissa aiheuttaa satunnaisia virheitä muissa kuin englanninkielisissä järjestelmissä. (#581)
- Tietoja NVDA:sta -valintaikkunan tiedot näkyvät nyt valitulla kielellä. Aiemmin ne näytettiin englanniksi. (#586)
- Puhesyntetisaattorin asetusrenkaan käyttäminen ei enää aiheuta ongelmia, kun puheääntä vaihdetaan johonkin sellaiseen, jolla on vähemmän asetuksia kuin edellisellä.
- Yhteyshenkilöiden nimiä ei enää lueta kahteen kertaan Skype 4.2:n yhteystietoluettelossa.
- Korjattu joitakin mahdollisesti merkittäviä käyttöliittymän ja näennäispuskureiden muistivuotoja. (#590, #591)
- Kierretty paha ongelma joissakin SAPI 4 -syntetisaattoreissa, joka  aiheutti usein virheitä ja NVDA:n kaatumisia. (#597)


== 2009.1 ==
Tämän julkaisun tärkeimpiä kohokohtia ovat tuki 64-bittisille Windowsin versioille, huomattavasti paranneltu tuki Internet Explorerille ja Adobe Readerille, tuki Windows 7:lle, Windowsin kirjautumis- ja Ctrl+Alt+Delete-ruutujen sekä Käyttäjätilien valvonnan (UAC) kehotteiden lukeminen sekä mahdollisuus olla vuorovaikutuksessa web-sivujen Flash- ja Java-sisällön kanssa. Lisäksi on useita merkittäviä korjauksia NVDA:n vakauteen ja parannuksia yleiseen käyttäjäkokemukseen.

=== Uudet ominaisuudet ===
- Virallinen tuki Windowsin 64-bittisille versioille. (#309)
- Lisätty ajuri venäjänkieliselle Newfon-puhesyntetisaattorille. (Edellyttää Newfonin erikoisversiota). (#206)
- Näennäispuskureiden kohdistus- ja selaustila voidaan nyt ilmoittaa puheen sijasta äänimerkeillä. Tämä on oletusarvoisesti käytössä. Asetusta voidaan muuttaa näennäispuskureiden asetusvalintaikkunasta. (#244)
- NVDA ei enää keskeytä puhetta näppäimistön äänenvoimakkuusnäppäimiä painettaessa, mikä mahdollistaa äänenvoimakkuuden muuttamisen ja puheen kuuntelemisen välittömästi uudella voimakkuudella. (#287)
- Täysin uudelleenkirjoitettu tuki Internet Explorerille ja Adobe Readerille, joka on yhdenmukaistettu  Mozilla Geckon käyttämän ydintuen kanssa, joten sellaiset ominaisuudet kuin nopea sivun lataaminen, kattava pikanavigointi, elementtiluettelo, tekstin valitseminen, automaattinen kohdistustila ja pistenäyttötuki ovat nyt käytettävissä.
- Päivämäärän valintasäätimen tukea paranneltu Windows Vistan Päivämäärän ja ajan ominaisuudet -valintaikkunassa
- Windows XP:n ja Vistan uuden Käynnistä-valikon tukea paranneltu (erityisesti Kaikki ohjelmat- ja Sijainnit-valikoiden osalta). Nyt asianmukaiset tasotiedot ilmoitetaan.
- Hiirtä liikutettaessa luettavan tekstin määrä on nyt määritettävissä Hiiriasetukset-valintaikkunasta. Vaihtoehtoina ovat kappale, rivi, sana tai merkki.
- Kohdistimen kohdalla olevat kirjoitusvirheet luetaan nyt Wordissa.
- Tuki Word 2007:n oikeinkirjoituksen tarkistukselle. Osittainen tuki saattaa olla käytettävissä myös aiemmissa Wordin versioissa.
- Tuki Windows Live Mailille (pelkkää tekstiä sisältävät viestit voidaan nyt lukea).
- Jos käyttäjä siirtyy Windows Vistassa suojatulle työpöydälle (joko siksi, että Käyttäjätilien valvonnan valintaikkuna tuli näkyviin tai koska painettiin Ctrl+Alt+Delete), NVDA ilmoittaa, että suojattu työpöytä on aktiivisena.
- NVDA voi lukea hiiren alla olevan tekstin komentorivi-ikkunoissa.
- Lisätty UI Automation -tuki Windows 7:ään sisältyvän UI Automation -asiakasrajapinnan kautta, sekä tehty korjauksia NVDA:n käyttökokemuksen parantamiseksi Windows 7:ssä.
- NVDA voidaan määrittää käynnistymään automaattisesti Windowsiin kirjautumisen jälkeen. Asetus löytyy Yleiset asetukset -valintaikkunasta.
- NVDA voi nyt lukea Windowsin suojatut ruudut, kuten kirjautumis- ja Ctrl+Alt+Delete-ruudun sekä Windows Vistan ja uudempien Käyttäjätilien valvonnan kehotteet. Windowsin kirjautumisruudun lukeminen voidaan määrittää Yleiset asetukset -valintaikkunasta. (#97)
- Lisätty ajuri Optelec ALVA BC6 -sarjan pistenäytöille
- Linkkilohkojen jälkeen ja ennen olevaan tekstiin voidaan nyt web-sivuja selatessa siirtyä painamalla n ja Shift+n.
- ARIA-maamerkit luetaan nyt web-sivuja selatessa , ja niiden välillä voidaan liikkua eteen- ja taaksepäin painamalla d ja Shift+d. (#192)
- Linkkilista-valintaikkuna, joka on käytettävissä web-sivuja selatessa, on korvattu Elementtiluettelo-valintaikkunalla, joka näyttää luettelon linkeistä, otsikoista ja maamerkeistä. Otsikot ja maamerkit näytetään hierarkisesti. (#363)
- Uudessa Elementtiluettelo-valintaikkunassa on "Suodata"-kenttä, jonka avulla listaa voidaan suodattaa näyttämään vain ne kohteet, joissa annettu teksti esiintyy. (#173)
- Mukana kuljetettava NVDA:n versio etsii asetustiedostoaan NVDA-kansiossa olevasta 'userConfig'-kansiosta. Kuten asennettavassakin versiossa, tämä pitää käyttäjän asetukset erillään NVDA:sta itsestään.
- Mukautetut sovellusmoduulit sekä pistenäyttö- ja puhesyntetisaattoriajurit tallennetaan nyt käyttäjän asetushakemistoon. (#337)
- Näennäispuskurit ladataan nyt taustalla, mikä mahdollistaa sen, että järjestelmää voidaan käyttää jossain määrin latausprosessin aikana. Käyttäjälle ilmoitetaan, jos lataaminen kestää sekuntia kauemmin.
- Jos NVDA havaitsee lakanneensa toimimasta jostakin syystä, kaikki näppäilyt välitetään eteenpäin, jotta käyttäjällä on parempi mahdollisuus järjestelmän elvyttämiseen.
- Tuki ARIA:n vedä ja pudota -toiminnolle Mozillan Gecko-moottoria käyttävissä sovelluksissa. (#239)
- Web-sivun nimi ja nykyinen rivi tai valinta luetaan nyt näennäispuskurissa kohdistusta siirrettäessä. (#210)
- Näennäispuskureissa voidaan nyt olla vuorovaikutuksessa upotettujen objektien kanssa painamalla Enteriä niiden kohdalla (ne voivat olla esim. Flash- ja Java-sisältöä). Jos objekti on esteetön, siinä voidaan liikkua sarkaimella kuten missä muussa sovelluksessa tahansa. Kohdistus palautetaan sivulle painamalla NVDA+välilyönti. (#431)
- Näennäispuskureissa o ja Shift+o siirtävät seuraavan ja edellisen upotetun objektin kohdalle.
- NVDA:n asennusohjelmalla asennetuilla virallisilla versioilla voidaan nyt Windows Vistassa ja uudemmissa käyttää sovelluksia, jotka ovat käynnissä järjestelmänvalvojan oikeuksin. Tätä mahdollisuutta ei ole mukana kuljetettavissa eikä kehitysversioissa. (#397)


=== Muutokset ===
- NVDA ei enää käynnistyessään ilmoita "NVDA käynnissä".
- Käynnistys- ja lopetusäänet toistetaan nyt käyttäen NVDA:n asetuksissa määritettyä äänilaitetta Windowsin oletuslaitteen sijaan. (#164)
- Edistymispalkkien lukemista on paranneltu. NVDA voidaan nyt määrittää ilmaisemaan muutokset samaan aikaan sekä puheena että äänimerkeillä.
- Joitakin yleisiä rooleja, kuten ruutu, sovellus ja kehys, ei enää lueta kohdistettaessa, ellei säätimellä ole nimeä.
- Tekstin kopiointikomento (NVDA+F10) ottaa nyt huomioon myös loppumerkin kohdalla olevan merkin. Tämä mahdollistaa rivin viimeisen merkin kopioimisen, mikä ei aiemmin ollut mahdollista. (#430)
- Missä olen -komento (Ctrl+NVDA+laskinnäppäimistön 5) on poistettu. Tämä näppäinyhdistelmä ei toiminut joillakin näppäimistöillä, eikä komento ollut edes kovin hyödyllinen.
- Navigointiobjektin sijainnin ilmoittava komento on uudelleenmääritelty näppäimiin NVDA+laskinnäppäimistön delete. Entinen näppäinyhdistelmä ei toiminut joillakin näppäimistöillä. Tämä komento ilmoittaa nyt objektin oikean reunan ja alareunan koordinaattien sijasta objektin leveyden ja korkeuden.
- Suorituskykyä paranneltu erityisesti minikannettavissa, kun useita äänimerkkejä esiintyy peräkkäin, esim.  liikutettaessa hiirtä nopeasti äänikoordinaattien ollessa käytössä. (#396)
- Virheestä ilmoittavaa ääntä ei enää toisteta NVDA:n release candidate- ja lopullisissa versioissa. Virheiden tiedot kirjataan edelleen lokiin.


=== Vikojen korjaukset ===
- Kun NVDA käynnistetään 8+3-DOS-polusta, mutta se on asennettu saman kansion pitkään polkuun (esim. progra~1 verrattuna program files), NVDA tunnistaa oikein, että se on asennettu ja lataa käyttäjän asetukset asianmukaisesti.
- Nykyisen ikkunan nimen puhuttaminen NVDA+t:llä toimii nyt valikoissa oikein.
- Pistenäytöllä ei enää kohdistuksessa näytetä hyödytöntä tietoa, kuten nimettömiä paneeleita.
- Java- ja Lotus-sovelluksissa ei enää kohdistuksen muuttuessa lueta hyödytöntä tietoa, kuten  juuri-, kerros- tai vierityspaneeleita.
- Windowsin ohjeen Avainsana-hakukentästä tehty paljon käyttökelpoisempi. Kyseisen säätimen viallisuuden vuoksi nykyistä avainsanaa ei voitu lukea, koska se muuttuu jatkuvasti.
- Oikeat sivunumerot  luetaan Wordissa, jos asiakirjan sivunumerointi on erikseen asetettu.
- Parempi tuki Wordin valintaikkunoiden muokkauskentille (esim. Fontti-valintaikkuna). Näissä säätimissä on nyt mahdollista liikkua nuolinäppäimillä.
- Parempi tuki konsoli-ikkunoille. NVDA voi nyt erityisesti lukea tiettyjen konsoleiden sisällön, joiden se aiemmin ilmoitti olevan tyhjiä. Ctrl+Pause-näppäinyhdistelmän painaminen ei enää sulje NVDA:ta.
- Asennusohjelma käynnistää NVDA:n normaalein käyttäjän oikeuksin Windows Vistassa ja uudemmissa, kun sen käynnistäminen on valittuna asennuksen viimeisessä vaiheessa.
- Askelpalauttimen painaminen käsitellään nyt oikein kirjoitettuja sanoja luettaessa. (#306)
- Tietyistä Resurssienhallinnan ja Windowsin käyttöliittymän tilannekohtaisista valikoista ei enää virheellisesti ilmoiteta, että ne ovat Käynnistä-valikkoja. (#257)
- NVDA käsittelee nyt oikein Mozilla Geckon ARIA-luokat, kun muuta käyttökelpoista sisältöä ei ole saatavilla. (#156)
- NVDA ei enää virheellisesti ota käyttöön automaattista kohdistustilaa muokattaville tekstikentille, jotka päivittävätsisältöään kohdistuksen muuttuessa (esim. osoitteessa http://tigerdirect.com/). (#220)
- NVDA yrittää nyt palautua joistakin tilanteista, jotka ennen aiheuttivat sen täydellisen jumittumisen. Tällaisen tilanteen havaitseminen ja siitä palautuminen voi kestää jopa 10 sekuntia.
- Käyttäjän näyttökieliasetusta käytetään Windowsin maa-asetuksen sijaan, kun NVDA:n kieleksi on asetettu "User default". (#353)
- NVDA tunnistaa nyt AOL Instant Messenger 7:n säätimet.
- Seuraavan näppäinpainalluksen suoraan ohjelmalle välittävä komento (NVDA+F2) ei enää jää jumiin jos näppäintä pidetään alhaalla. Aikaisemmin NVDA lakkasi hyväksymästä komentoja jos tätä tapahtui, ja se piti käynnistää uudelleen. (#413)
- Tehtäväpalkkia ei enää ohiteta, kun kohdistus siirtyy sen kohdalle, mikä sattuu usein sovellusta suljettaessa. Aiemmin NVDA käyttäytyi kuin kohdistus ei olisi muuttunut lainkaan.
- NVDA toimii nyt oikein luettaessa tekstikenttiä sellaisissa Java Access Bridgeä käyttävissä sovelluksissa kuten OpenOffice, kun rivinumeroiden lukeminen on käytössä.
- Tekstin kopiointikomento (NVDA+F10) ei enää aiheuta virhettä tilanteessa, jossa loppumerkki asetetaan ennen alkumerkkiä olevaan sijaintiin. Aiemmin tämä saattoi aiheuttaa ongelmia, kuten esim. kaatumisia Notepad++:ssa.
- Tietty ohjausmerkki (0x1) ei enää aiheuta outoa eSpeakin käyttäytymistä (kuten äääänenvoimakkuuden ja -korkeuden muutoksia), kun kyseinen merkki esiintyy tekstissä. (#437)
- Valitun tekstin puhutuskomento (NVDA+Shift+ylänuoli) ilmoittaa nyt, ettei valintaa ole, jos objekti ei tue tekstin valitsemista.
- Korjattu ongelma, jossa Enterin painaminen Miranda IM:n tietyissä painikkeissa tai linkeissä aiheutti NDA:n jumiutumisen. (#440)
- Korjattu ongelma, jossa tämänhetkistä riviä tai valintaa ei noudatettu asianmukaisesti tavattaessa tai kopioitaessa nykyisen navigointiobjektin nimeä.
- Kierretty Windowsin vika, joka aiheutti roskatiedon lukemista Resurssienhallinnan ja Internet Explorerin valintaikkunoiden linkkisäätimissä. (#451)
- Korjattu päiväyksen ja ajan puhutuskomennon (NVDA+F12) ongelma, joka aiheutti päiväyksen ilmoituksen lyhentymistä joissakin järjestelmissä. (#471)
- Korjattu ongelma, joka aiheutti järjestelmän ruudunlukijalipun ajoittaisen nollaamisen Windowsin suojattujen ruutujen käytön jälkeen. Tämä saattoi aiheuttaa ongelmia sovelluksissa, jotka tarkistavat ruudunlukijalipun, mukaan lukien Skype, Adobe Reader ja Jarte. (#462)
- Internet Explorer 6:n yhdistelmäruutujen aktiivinen kohde luetaan nyt sen muuttuessa. (#342)


== 0.6p3 ==

=== Uudet ominaisuudet ===
- Koska Excelin kaavapalkki on NVDA:lle saavuttamaton, käyttäjälle tarjotaan erityinen valintaikkuna kaavan muokkausta varten, kun solussa painetaan F2-näppäintä.
- Tuki muotoilulle IAccessible2-tekstisäätimissä, Mozilla-sovellukset mukaan lukien.
- Kirjoitusvirheet voidaan nyt lukea, missä se vain on mahdollista. Asetus on määritettävissä Asiakirjojen muotoilu -valintaikkunasta.
- NVDA voidaan määrittää ilmaisemaan äänimerkeillä joko kaikki tai pelkästään näkyvät edistymispalkit. NVDA voidaan vaihtoehtoisesti määrittää lukemaan edistymispalkkien arvot joka 10 prosentin välein.
- Linkit tunnistetaan nyt RichEdit-säätimissä.
- Hiiri voidaan nyt siirtää tarkastelukohdistimen alla olevaan merkkiin useimmissa muokattavissa tekstisäätimissä. Aiemmin hiiri voitiin siirtää vain keskelle säädintä.
- Näennäispuskureissa tarkastelukohdistin lukee nyt puskurin tekstiä pelkän navigointiobjektin sisäisen tekstin sijaan (josta ei useinkaan ole hyötyä). Tämä tarkoittaa, että näennäispuskurissa voidaan navigoida hierarkisesti objektinavigointia käyttäen, ja tarkastelukohdistin siirtyy myös samaan kohtaan.
- Lisätty tuki muutamille uusille Java-säädinten tiloille.
- Jos ikkunan nimen puhutuskomentoa (NVDA+T) painetaan kahdesti, ikkunan nimi tavataan. Kolmasti painettaessa nimi kopioidaan leikepöydälle.
- Toimintonäppäinten nimet luetaan niitä painettaessa näppäinohjeen ollessa käytössä.
- Näppäinohjeen ilmoittamat näppäinten nimet ovat nyt käännettävissä eri kielille.
- Lisätty tuki  SiRecognizerin tunnistetun tekstin kentälle. (#198)
- Tuki pistenäytöille.
- Lisätty komento NVDA+C, joka lukee leikepöydällä olevan tekstin. (#193)
- Jos NVDA vaihtaa näennäispuskureissa automaattisesti kohdistustilaan, voidaan takaisin selaustilaan vaihtaa painamalla Esc. Näppäimiä NVDA+välilyönti voidaan myös edelleen käyttää.
- Kun kohdistus muuttuu tai kohdistinta liikutetaan näennäispuskureissa, NVDA voi automaattisesti vaihtaa kohdistus- tai selaustilaan riippuen kohdistimen alla olevasta säätimestä. Asetus määritetään Näennäispuskureiden asetukset -valintaikkunasta. (#157)
- Uudelleenkirjoitettu SAPI 4 -puhesyntetisaattoriajuri, joka korvaa sapi4serotek- ja sapi4activeVoice-ajurit, sekä korjaa niiden kanssa ilmenneitä ongelmia.
- NVDA:ssa on nyt manifesti, mikä tarkoittaa, ettei sitä enää Windows Vistassa ajeta yhteensopivuustilassa.
- Asetustiedosto ja puhesanastot tallennetaan nyt käyttäjän Application Data -hakemistoon jos NVDA on asennettu asennusohjelmalla. Tämä on välttämätöntä Windows Vistassa ja mahdollistaa myös useiden käyttäjien yksilölliset asetukset.
- Lisätty tuki IAccessible2-säädinten sijaintitiedoille.
- Lisätty mahdollisuus tekstin kopioimiseen leikepöydälle tarkastelukohdistinta käyttäen. NVDA+F9 asettaa alkumerkin tarkastelukohdistimen nykyiseen sijaintiin, NVDA+F10 hakee alkumerkin ja tarkastelukohdistimen nykyisen sijainnin välisen tekstin ja kopioi sen leikepöydälle. (#240)
- Lisätty tuki joillekin Pinnacle TV -ohjelmiston muokkaussäätimille.
- Pitkien valintojen tekstiä luettaessa (512 merkkiä tai enemmän), NVDA lukee nyt valittujen merkkien lukumäärän koko valitun tekstin sijaan. (#249)


=== Muutokset ===
- Jos käytettäväksi äänilaitteeksi on asetettu Windowsin oletuslaite (Microsoft Sound Mapper), NVDA vaihtaa uuden oletuslaitteen eSpeakille ja äänille, kun oletuslaite muuttuu. NVDA esim. siirtyy käyttämään USB-äänilaitetta, jos siitä tulee automaattisesti oletuslaite sen ollessa kytkettynä.
- Paranneltu eSpeakin suorituskykyä joidenkin Windows Vistan ääniajureiden kanssa.
- Linkkien, otsikoiden, taulukoiden, luetteloiden ja kappaleenvaihdollisten sisennysten ilmoittaminen määritetään nyt Asiakirjojen muotoiluasetukset -valintaikkunasta. Näitä asetuksia käytetään nyt kaikissa asiakirjoissa.
- Nopeus on nyt oletusasetuksena puhesyntetisaattorin asetusrenkaassa.
- Sovellusmoduulien lataamista ja muistista poistoa paranneltu.
- Nykyisen ikkunan nimen puhutuskomento (NVDA+t) lukee nyt vain nimen koko objektin sijasta. Jos objektilla ei ole nimeä, käytetään sovelluksen prosessinimeä.
- Näennäispuskurin läpivientitila päällä ja pois -ilmoituksen sijaan NVDA ilmoittaa nyt kohdistustila (läpivienti päällä) ja selaustila (läpivienti pois).
- Puheäänet tallennetaan asetustiedostoon nyt tunnuksen mukaan indeksin sijasta. Tämä tekee ääniasetuksista ja asetusten muutoksista luotettavampia eri järjestelmissä. Puheääniasetusta ei säilytetä vanhoissa asetustiedostoissa, ja lokiin kirjataan virhe ensimmäisellä puhesyntetisaattorin käyttökerralla. (#19)
- Kaikkien puunäkymien kohdan taso ilmoitetaan nyt ensin  jos se on muuttunut aiemmin kohdistetusta. Tämä koski aiemmin vain Windowsin natiiveja (SysTreeView32) puunäkymiä.


=== Vikojen korjaukset ===
- Puheen loppuosa ei enää jää pois käytettäessä NVDA:ta eSpeakin kanssa etäyhteydellä.
- Korjattu puhesanastojen tallennuksessa ilmenneitä ongelmia tietyillä puheäänillä.
- Viive poistettu Mozilla Gecko -näennäispuskureista siirryttäessä tekstidokumenttien loppua kohti muuten kuin merkki kerrallaan (sana, rivi jne). (#155)
- Jos kirjoitettujen sanojen lukeminen on käytössä, sana luetaan Enteriä painettaessa.
- Korjattu joitakin richedit-asiakirjojen merkistöongelmia.
- NVDA:n lokinäyttäjä käyttää nyt  lokin näyttämiseen richeditiä pelkän muokkaussäätimen sijasta. Tämä parantaa sana kerrallaan lukemista.
- Korjattu joitakin upotettuihin objekteihin liittyviä ongelmia richedit-säätimissä.
- NVDA lukee nyt sivunumerot Microsoft Wordissa. (#120)
- Korjattu ongelma Mozilla Gecko -näennäispuskurissa, jossa sarkaimella siirtyminen valitun valintaruudun kohdalle ja välilyönnin painaminen ei ilmoittanut, että sen valinta poistettiin.
- Osittain valitut valintaruudut ilmoitetaan oikein Mozilla-sovelluksissa.
- Jos tekstivalinta laajentuu ja kutistuu molempiin suuntiin, se luetaan yhdessä osassa kahden sijasta.
- NVDA:n pitäisi nyt lukea Mozilla Geckon muokkauskentät hiirellä liikuttaessa.
- Lue kaikki -toiminnon ei pitäisi enää aiheuttaa kaatumista tietyillä SAPI 5 -syntetisaattoreilla.
- Korjattu ongelma, jossa tekstivalinnan muutoksia ei luettu Windowsin standardeissa muokkaussäätimissä ennen ensimmäistä NVDA:n käynnistyksen jälkeistä kohdistusmuutosta.
- Korjattu hiiren seuranta Java-objekteissa. (#185)
- NVDA ei enää ilmoita kutistetuiksi sellaisia Java-puunäkymäkohteita, joilla ei ole alempaa tasoa.
- Kohdistettu objekti ilmoitetaan, kun Java-ikkuna tulee etualalle. Aiemmin vain ylimmän tason objekti ilmoitettiin.
- eSpeak-puhesyntetisaattoriajuri ei enää lakkaa kokonaan puhumasta yksittäisen virheen jälkeen.
- Korjattu ongelma, jossa päivitettyjä puheäänen parametreja (nopeus, korkeus jne) ei tallennettu, kun puheääntä vaihdettiin syntetisaattorin asetusrenkaasta.
- Kirjoitettujen merkkien ja sanojen lukemista paranneltu.
- Konsolisovelluksissa (esim. joissakin tekstiseikkailupeleissä) luetaannyt tekstiä, jota ei aiemmin luettu.
- NVDA ei huomioi taustalla olevien ikkunoiden kohdistusmuutoksia. NVDA saattoi aiemmin pitää niitä aktiivisen ikkunan kohdistusmuutoksina.
- Paranneltu kohdistuksen havaitsemista tilannekohtaisista valikoista poistuttaessa. Aikaisemmin NVDA ei usein reagoinut mitenkään.
- NVDA ilmoittaa, kun tilannekohtainen valikko avataan Käynnistä-valikossa.
- NVDA sanoo perinteistä Käynnistä-valikkoa avatessa "Käynnistä-valikko" sen sijaan, että se sanoisi "Sovellusvalikko", kuten aiemmin.
- Paranneltu ilmoitusten lukemista esim. Firefoxissa. NVDA:n ei pitäisi enää lukea niitä useita kertoja, eikä muutakaan ylimääräistä. (#248)
- Kohdistettavien vain luku -muokkauskenttien tekstiä ei enää lasketa mukaan haettaessa valintaikkunoiden tekstiä. Tämä korjaa esim. automaattisen lisenssiehtojen lukemisen asennusohjelmissa.
- NVDA ei enää ilmoita valitun tekstin perumista poistuttaessa joistakin muokkaussäätimistä (esim. Internet Explorerin osoiterivi ja Thunderbird 3:n sähköpostiosoitekentät).
- Avattaessa pelkkää tekstiä sisältäviä viestejä Outlook Expressissä ja Windows Mailissa, kohdistus sijoitetaan oikein viestiin, jotta se on valmiina luettavaksi. Aiemmin viestiin täytyi siirtyä sarkaimella tai napsauttaa hiirellä, jotta sitä saattoi lukea nuolinäppäimillä.
- Korjattu useita suuria "Lue komentonäppäimet" -toiminnon ongelmia.
- NVDA voi nyt lukea standardeissa muokkaussäätimissä tekstiä, jossa on enemmän kuin 65535 merkkiä (esim. iso tiedosto Muistiossa).
- Paranneltu rivin lukemista MSHTML-muokkauskentissä (Outlook Expressin viestinkirjoitusikkuna ja Internet Explorerin tekstinsyöttökentät).
- NVDA ei enää jää ajoittain jumiin muokattaessa tekstiä OpenOfficessa. (#148, #180)


== 0.6p2 ==
- eSpeakin oletuspuheääntä paranneltu.
- Lisätty näppäimistöasettelu kannettaville tietokoneille. Näpppäimistöasettelu määritetään NVDA:n Näppäimistöasetukset-valintaikkunasta. (#60)
- Tuki SysListView32-säädinten ryhmäkohdille, joita on pääasiassa Windows Vistassa. (#27)
- Puunäkymäkohteiden valinnan tila ilmoitetaan SysTreeview32-säätimissä.
- Lisätty pikanäppäimet monille NVDA:n asetusvalintaikkunoille.
- Tuki IAccessible2-rajapintaa käyttäville sovelluksille, kuten Firefoxille käytettäessä NVDA:ta siirrettävältä medialta.
- Korjattu näennäispuskurin linkkilistan kaatumisongelma Gecko-sovelluksissa. (#48)
- NVDA:n ei pitäisi enää kaataa Mozilla Gecko -sovelluksia, kuten Firefoxia ja Thunderbirdiä, jos NVDA on käynnissä suuremmilla oikeuksilla kuin kyseessä oleva sovellus.
- Puhesanastot (aiemmin käyttäjän sanastot) voivat nyt olla joko kirjainkoon huomioivia tai sellaisia, joissa kirjainkoolla ei ole väliä, ja korvattavat merkkijonot voivat olla valinnaisesti säännöllisiä lausekkeita. (#39)
- Ruutuasettelun käyttäminen näennäispuskureissa voidaan nyt määrittää asetusvalintaikkunasta.
- Ilman href-viittausta olevia anchor-tageja ei enää ilmoiteta linkkeinä Gecko-näennäispuskureissa. (#47)
- NVDA:n Etsi-komento muistaa nyt viimeisimmän haun kaikkien sovellusten välillä. (#53)
- Korjattu näennäispuskureiden ongelmia, joissa joidenkin valintaruutujen ja -painikkeiden valittu-määritettä ei ilmoitettu.
- Näennäispuskurin läpivientitila on nyt web-sivukohtainen sen sijaan, että se olisi sama kaikille. (#33)
- Korjattu kohdistusmuutosten hitautta sekä virheellisiä puheen keskeytyksiä, joita esiintyi käytettäessä NVDA:ta järjestelmässä, joka oli ollut valmiustilassa, tai joka oli hidas.
- Paranneltu yhdistelmäruutujen tukea Firefoxissa.
- Paranneltu tilarivin havaitsemisen tarkkuutta monissa sovelluksissa. (#8)
- Lisätty vuorovaikutteinen NVDA Python -konsoli, jonka avulla kehittäjät voivat tarkastella ja käsitellä NVDA:n sisäistä toimintaa sen ollessa käynnissä.
- Lue kaikki- sekä valinnan ja nykyisen rivin lukukomennot toimivat nyt oikein näennäispuskurin läpivientitilassa. (#52)
- Puheen nopeutus- ja hidastuskomennot poistettu. Näiden asetusten muuttamiseen tulisi käyttää puhesyntetisaattorin asetusrengasta (Ctrl+NVDA+ylä- ja alanuoli) tai ääniasetusten valintaikkunaa.
- Paranneltu edistymispalkkeja ilmaisevien äänimerkkien äänialaa ja skaalausta.
- Uuteen näennäispuskuriin lisätty pikanavigointinäppäimiä: l=luettelo, i=luettelon osa, e=muokkauskenttä, b=painike, x=valintaruutu, r=valintapainike, g=kuva, q=kappaleenvaihdollinen sisennys, c=yhdistelmäruutu, numerot 1 - 6=niitä vastaavat otsikkotasot, s=erotin, m=kehys. (#67, #102, #108)
- Uuden web-sivun latauksen peruuttaminen Firefoxissa mahdollistaa aiemman sivun sisältävän näennäispuskurin käytön, mikäli sitä ei ole vielä tuhottu. (#63)
- Näennäispuskureissa sana kerrallaan liikkuminen on nyt tarkempaa, koska sanat eivät enää satunnaisesti sisällä tekstiä useammasta kuin yhdestä kentästä. (#70)
- Kohdistuksen seurannan ja päivityksen tarkkuutta paranneltu Mozilla Gecko -näennäispuskureissa.
- Uuteen näennäispuskuriin lisätty Etsi edellinen -komento (Shift+NVDA+F3)
- Nopeutettu NVDA:n toimintaa Mozilla Gecko -valintaikkunoissa (Firefoxissa ja Thunderbirdissä). (#66)
- Lisätty mahdollisuus NVDA:n lokitiedoston tarkasteluun (löytyy NVDA-valikon Työkalut-valikosta).
- Ajan ja päiväyksen puhutuskomennot ottavat käytettävän kielen huomioon. Välimerkit ja sanojen järjestys vastaavat nyt kyseistä kieltä.
- NVDA:n Yleiset asetukset -valintaikkunan Kieli-yhdistelmäruutu näyttää nyt kielten koko nimet käytön helpottamiseksi
- Tarkasteltaessa tekstiä nykyisessä navigointiobjektissa, teksti on aina ajan tasalla, jos se muuttuu dynaamisesti (esim. luettelon kohdan teksti Windowsin Tehtävienhallinnassa). (#15)
- Hiirikohdistimen alla oleva kappale luetaan nyt hiirellä liikuttaessa objektin kaiken tekstin tai nykyisen sanan sijasta. Lisäksi äänikoordinaattien ja objektien roolien ilmoittaminen on valinnaista, ne ovat oletusarvoisesti poissa käytöstä.
- Tuki tekstin hiirellä lukemiseen Wordissa.
- Korjattu vika, joka aiheutti sen, ettei valittua tekstiä enää luettu sovellusten valikkoriveiltä poistuttaessa (esim. WordPadissa)
- Kappaleen nimeä ei enää lueta uudestaan ja uudestaan Winampissa kappaletta vaihdettaessa, toistoa pysäytettäessä, jatkettaessa tai keskeytettäessä.
- Lisätty mahdollisuus satunnaissoitto- ja toistosäädinten tilan lukemiseen Winampissa. Toimii pääikkunassa ja soittolistamuokkaimessa.
- Paranneltu tiettyjen kohteiden aktivoimista Mozilla Gecko -näennäispuskureissa. Näitä kohteita voivat olla napsautettavat kuvat, kappaleita sisältävät linkit sekä muut oudot rakenteet.
- Korjattu viive avattaessa NVDA:n asetusvalintaikkunoita joissakin järjestelmissä. (#65)
- Lisätty tuki Total Commander -tiedostojenhallintasovellukselle.
- Korjattu sapi4serotek-ajurin vika, jossa äänenkorkeus saattoi lukittua johonkin tiettyyn arvoon, ts. jäi korkeaksi ison kirjaimen jälkeen. (#89)
- Napsautettava teksti ja muut kentät, joissa on OnClick-HTML-määrite, ilmaistaan napsautettavina Mozilla Gecko -näennäispuskureissa. (#91)
- Nykyinen kohta näkyy ruudulla selattaessa web-sivuja Mozilla Gecko -näennäispuskureissa, jotta näkevät saavat käsityksen siitä, missä kohtaa sivua käyttäjä on. (#57)
- Lisätty alkeellinen tuki ARIA:n aktiivisten alueiden näkyville tapahtumille IAccessible2-rajapintaa hyödyntävissä sovelluksissa. Tästä on hyötyä esim. IRC-sovellus ChatZillassa, jossa uudet viestit luetaan nyt automaattisesti.
- Tehty jonkin verran parannuksia, jotka auttavat käyttämään ARIA:ta hyödyntäviä web-sovelluksia, kuten Google Docs:ia
- Näennäispuskurista kopioitavaan tekstiin ei enää lisätä ylimääräisiä tyhjiä rivejä
- Välilyöntinäppäin ei enää avaa Linkkilistan linkkejä. Sitä voidaan nyt käyttää kuten muitakin merkkejä, jotta voidaan siirtyä jonkin tietyn linkin kohdalle kirjoittamalla osa sen nimestä.
- Hiiren navigointiobjektiin siirtävä komento (NVDA+laskinnäppäimistön /) siirtää nyt hiiren navigointiobjektin keskelle vasemman yläreunan sijasta.
- Lisätty komennot hiiren vasemman ja oikean näppäimen napsautukselle (laskinnäppäimistön / ja laskinnäppäimistön *)
- Windowsin järjestelmätarjottimen käyttöä paranneltu. Kohdistuksen ei enää pitäisi hypätä takaisin johonkin tiettyyn kohtaan. (#10)
- Suorituskykyä paranneltu sekä estetty NVDA:ta lukemasta Ylimääräistä tekstiä pidettäessä nuolinäppäintä alhaalla ja tultaessa tekstin loppuun muokkauskentässä.
- Poistettu mahdollisuus, joka pakottaa odottamaan sen aikaa kun tiettyjä ilmoituksia luetaan. Tämä korjaa joitakin kaatumisia ja jumiutumisia erinäisillä puhesyntetisaattoreilla. (#117)
- Lisätty tuki italiankieliselle Audiologic TTS 3 -puhesyntetisaattorille. (#105)
- Mahdollinen suorituskyvyn parannus liikuttaessa Word-asiakirjoissa.
- Paranneltu ilmoitusten tekstin lukemisen tarkkuutta Mozilla Gecko -sovelluksissa.
- Korjattu mahdollisia kaatumisia yritettäessä tallentaa NVDA:n asetuksia muissa kuin englannninkielisissä Windows-versioissa. (#114)
- Lisätty Tervetuloa-valintaikkuna. Tämä valintaikkuna on suunniteltu antamaan olennaisia tietoja uusille NVDA:n käyttäjille ja mahdollistamaan CapsLockin määrittämisen NVDA-näppäimeksi. Valintaikkuna näytetään oletusarvoisesti NVDA:n käynnistyessä, kunnes se poistetaan käytöstä.
- Korjattu Adobe Reader -versioiden 8 ja 9 alkeellinen tuki, jotta PDF-asiakirjojen lukeminen on mahdollista.
- Korjattu joitakin ongelmia, joita saattoi esiintyä pidettäessä näppäimiä alhaalla ennen kuin NVDA on kunnolla käynnistynyt.
- Jos NVDA on määritetty tallentamaan asetuksensa suljettaessa, varmistetaan, että ne tallennetaan oikein windowsia sammutettaessa tai ulos kirjauduttaessa.
- Asennusohjelman alkuun lisätty NVDA-tunnusääni.
- NVDA:n pitäisi asennusohjelman käynnistämänä ja muutenkin sulkeutuessaan siivota kuvakkeensa asianmukaisesti järjestelmätarjottimelta.
- NVDA:n valintaikkunoiden standardisäädinten nimien (kuten OK ja Peruuta-painikkeet) pitäisi nyt näkyä samalla kielellä, jota NVDA on asetettu käyttämään.
- Sovelluksen oletuskuvakkeen sijaan NVDA:n Käynnistä-valikon ja työpöydän pikakuvakkeessa käytetään nyt NVDA:n omaa ohjelmakuvaketta.
- Solut luetaan Microsoft Excelissä sarkain- ja Shift+sarkain-näppäimillä liikuttaessa. (#146)
- Tiettyjä luetteloita ei enää lueta moneen kertaan Skypessä.
- Paranneltu kohdistimen seurantaa IAccessible2- ja Java-sovelluksissa kuten OpenOfficessa ja Lotus Symphonyssa. NVDA odottaa asianmukaisesti kohdistimen siirtymistä asiakirjassa sen sijaan, että lukisi vahingossa joidenkin kappaleiden lopusta väärän sanan tai rivin. (#119)
- Tuki AkelPad 4.0:n AkelEdit-säätimille.
- NVDA ei enää lukkiudu Lotus Synphonyssa siirryttäessä asiakirjasta valikkoriville.
- NVDA ei jää enää jumiin Windows XP:n Lisää tai poista sovellus -sovelmassa jonkin ohjelman asennuksen poistoa käynnistettäessä. (#30)
- NVDA ei jää enää jumiin Spybot Search & Destroy -ohjelmaa  avattaessa.


== 0.6p1 ==

=== Web-sisällön käyttäminen uusilla näennäispuskureilla (toistaiseksi vain Mozilla Gecko 1.9 -sovelluksissa kuten Firefox 3 ja Thunderbird 3) ===
- Web-sivujen lataus on lähes 30 kertaa nopeampaa (useimpien sivujen latautumista ei tarvitse odottaa enää lainkaan).
- Lisätty linkkilista (NVDA+F7)
- Paranneltu Etsi-valintaikkunaa (Ctrl+NVDA+F) niin, että haku ei ota kirjainkokoa huomioon, sekä korjattu muutamia kohdistusongelmia.
- Tekstin valitseminen ja kopiointi on nyt mahdollista.
- Uudet näennäispuskurit näyttävät web-sivun ruutuasettelussa (linkit ja säätimet eivät ole riveillä, elleivät ne ole niin visuaalisesti). Asetus voidaan ottaa käyttöön ja poistaa käytöstä painamalla NVDA+V.
- Nyt on mahdollista siirtyä kappale kerrallaan painamalla Ctrl+ylänuoli ja Ctrl+alanuoli.
- Dynaamisen sisällön tukea paranneltu
- Paranneltu rivien ja kenttien lukemisen tarkkuutta siirryttäessä nuolinäppäimillä ylös ja alas.


=== Kansainvälistäminen ===
- Nyt on mahdollista kirjoittaa ns. "kuollutta merkkiä" edellyttäviä aksenttimerkkejä.
- NVDA ilmoittaa, kun näppäimistöasettelu vaihtuu (painettaessa Alt+Shift).
- Päiväyksen ja ajan puhutustoiminto ottaa nyt huomioon järjestelmän nykyiset alue- ja kieliasetukset.
- Lisätty tsekinkielinen käännös.
- Lisätty vietnaminkielinen käännös.
- Lisätty afrikaansinkielinen käännös.
- Lisätty venäjänkielinen käännös.
- Lisätty puolankielinen käännös.
- Lisätty japaninkielinen käännös.
- Lisätty thainkielinen käännös.
- Lisätty kroatiankielinen käännös.
- Lisätty galiciankielinen käännös.
- Lisätty ukrainankielinen käännös.


=== Puhe ===
- NVDA:ssa on nyt eSpeakin 1.33-versio, jossa on useita parannuksia, joita ovat mm. paranneltu kielituki, nimetyt puheäänimuunnelmat ja mahdollisuus puhua nopeammin.
- Ääniasetukset-valintaikkunasta on nyt mahdollista vaihtaa käytettävän syntetisaattorin puheäänimuunnelmaa, jos sellaisia tuetaan. Muunnelma on yleensä muunnos nykyisestä puheäänestä. (eSpeak tukee muunnelmia).
- Ääniasetukset-valintaikkunaan lisätty mahdollisuus muuttaa käytettävän puhesyntetisaattorin äänensävyä, jos tätä tuetaan. (eSpeak tukee äänensävyn muuttamista).
- Lisätty mahdollisuus objektin sijaintitietojen lukemisen (esim. 1 / 4) käytöstä poistamiseen. Asetus löytyy Objektien lukuasetukset -valintaikkunasta.
- NVDA voi antaa nyt äänimerkin isoa kirjainta luettaessa. Asetus voidaan ottaa käyttöön ja poistaa käytöstä Ääniasetukset-valintaikkunasta. Lisätty myös "Nosta äänenkorkeutta isojen kirjainten kohdalla" -valintaruutu, jolla voidaan määrittää, tulisiko NVDA:n nostaa äänenkorkeutta isojen kirjainten kohdalla. Joten NVDA voi nyt joko nostaa äänenkorkeutta, sanoa "iso" tai antaa äänimerkin.
- NVDA:han lisätty mahdollisuus puheen keskeyttämiseen (sama toiminto kuin Mac-käyttöjärjestelmän VoiceOver-ruudunlukijassa). Kun NVDA puhuu jotakin, voidaan puhe keskeyttää painamalla Ctrl- tai Shift-näppäintä kuten tavallisesti, mutta jos tämän jälkeen painetaan uudestaan Shift-näppäintä (kunhan mitään muita näppäimiä ei ole painettu), puhe jatkuu täsmälleen siitä kohdasta, mihin se jäi.
- Lisätty virtuaalipuhesyntetisaattori, joka tulostaa tekstin ikkunaan sen puhumisen sijasta. Tämä on miellyttävämpää näkeville kehittäjille, jotka eivät ole tottuneet puhesynteesiin, mutta jotka haluavat tietää, mitä NVDA puhuu. Vikoja vielä luultavasti on, joten palaute on ehdottomasti tervetullutta.
- NVDA ei enää oletusarvoisesti lue välimerkkejä, niiden lukeminen voidaan ottaa käyttöön painamalla NVDA+P.
- eSpeak puhuu nyt oletusarvoisesti hiukan hitaammin, mikä pitäisi olla helpompaa sitä ensi kertaa käyttäville.
- Lisätty käyttäjäsanastoja, joiden avulla NVDA saadaan lukemaan tietyt sanat eri tavalla. Sanastoja on kolmea eri tyyppiä: oletus, puheäänikohtainen ja tilapäinen. Oletussanastoon lisätyt sanat vaikuttavat NVDA:han jatkuvasti ja puheäänikohtaiset sanastot vain nykyiseen puheääneen. Tilapäissanasto on sellaisia tilanteita varten, joissa halutaan nopeasti lisätä sana jotakin tiettyä tehtävää varten, mutta sitä ei haluta pysyväksi (se häviää kun NVDA suljetaan). Sanastoihin lisättävät säännöt ovat toistaiseksi säännöllisiä lausekkeita.
- Puhesyntetisaattorin käyttämä äänilaite voidaan nyt valita Syntetisaattori-valintaikkunasta.


=== Suorituskyky ===
- NVDA ei vie enää paljon muistia muokattaessa viestejä MSHTML-muokkaussäätimissä
- Suorituskykyä paranneltu tarkasteltaessa tekstiä monissa säätimissä, joissa ei ole todellista kohdistinta, esim. MSN Messengerin historiaikkuna, puu- ja luettelonäkymän kohdat jne.
- Suorituskykyä paranneltu richedit-asiakirjoissa.
- NVDA:n viemän järjestelmämuistin määrän ei pitäisi enää hitaasti kasvaa ilman syytä
- Korjattu vikoja, joita esiintyi yritettäessä siirtää kohdistusta DOS-konsoli-ikkunaan toistuvia kertoja. NVDA:lla oli taipumus kaatua tällaisissa tilanteissa.


=== Näppäinkomennot ===
- Näppäimet NVDA+Shift+laskinnäppäimistön 6 ja NVDA+Shift+laskinnäppäimistön 4 mahdollistavat navigoinnin eteen- ja taaksepäin koko objektihierarkiassa. Tämä tarkoittaa, että sovelluksen ikkunan kaikkia osia voidaan selata tarvitsematta siirtyä ylempään tai ensimmäiseen alemman tason objektiin. Jos hierarkian taso vaihtuu näitä komentoja käytettäessä, siitä ilmoitetaan äänimerkeillä.
- Ääniasetukset voidaan nyt määrittää myös avaamatta Ääniasetukset-valintaikkunaa puhesyntetisaattorin asetusrenkaan avulla. Haluttu asetus (puheääni, äänenkorkeus jne).) valitaan painamalla Ctrl+NVDA+oikea nuoli tai Ctrl+NVDA+vasen nuoli, ja valitun asetuksen arvoa muutetaan painamalla Ctrl+NVDA+ylänuoli tai Ctrl+NVDA+alanuoli.
- Lisätty komento nykyisen valinnan lukemiseksi muokkauskentissä (NVDA+shift+ylänuoli).
- Melko monet jotain tekstiä puhuttavat NVDA:n komennot (sellaiset kuin nykyisen rivin lukeminen jne.) voivat nyt tavata tekstin, jos niitä painetaan kolme kertaa nopeasti.
- Capslockia ja sekä laskinnäppäimistön että laajennettua Insert-näppäintä voidaan käyttää NVDA-näppäimenä. Lisäksi, jos jotain näistä näppäimistä painetaan kahdesti ilman mitään muuta näppäintä sen ollessa käytössä,  välitetään kyseinen näppäinpainallus käyttöjärjestelmälle aivan kuin sitä olisi painettu kun NVDA ei ollut käynnissä. NVDA-näppäin voidaan määrittää näppäimistöasetusten valintaikkunasta.


=== Sovellustuki ===
- Firefox 3:n ja Thunderbird 3:n tukea paranneltu. Latausajat ovat lähes 30 kertaa nopeampia, ruutuasettelua käytetään oletusarvoisesti (asetusta voidaan vaihtaa painamalla NVDA+V), lisätty linkkilista (NVDA+F7), Etsi-valintaikkunassa (Ctrl+NVDA+F) kirjainkoolla ei ole väliä, paljon parempi dynaamisen sisällön tuki, tekstin valitseminen ja kopioiminen on nyt mahdollista.
- Tekstin valitseminen ja kopioiminen on nyt mahdollista MSN Messengerin ja Windows Live Messengerin historialuetteloissa.
- Audacity-äänimuokkaimen tukea paranneltu.
- Lisätty tuki muutamille Skypen muokkaus- ja tekstisäätimille.
- Miranda-IM:n tukea paranneltu.
- Korjattu joitakin kohdistusongelmia avattaessa HTML- ja pelkkää tekstiä sisältäviä viestejä Outlook Expressissä.
- Outlook expressin uutisryhmien viestikentät nimetään nyt oikein.
- NVDA voi nyt lukea osoitteet Outlook Expressin viestikentissä (vastaanottaja/lähettäjä/kopio jne.)
- Poistettaessa viestiä Outlook Expressin viestiluettelosta, NVDA:n pitäisi olla nyt tarkempi ilmoittaessaan seuraavaa viestiä, jonka kohdalle kohdistus siirtyy.


=== Sovellusrajapinnat ===
- Paranneltu objektinavigointia MSAA-objekteissa. Jos ikkunassa on järjestelmävalikko, otsikkopalkki tai vierityspalkkeja, niihin voidaan nyt siirtyä objektinavigoinnilla.
- Lisätty tuki IAccessible2-esteettömyysrajapinnalle. Entistä useampien säädintyyppien tunnistamisen lisäksi NVDA voi tämän avulla käyttää kohdistinta myös sellaisissa sovelluksissa kuin Firefox 3 ja Thunderbird 3 mahdollistaen tekstissä liikkumisen sekä tekstin valitsemisen ja muokkaamisen.
- Lisätty tuki Scintilla-muokkaussäätimille, joita on esim. Notepad++:ssa ja TortoiseSVN:ssä.
- Lisätty tuki Java-sovelluksille Java Access Bridgen avulla. Tämä tarjoaa alkeellisen tuen Open Officelle ja muille Java-sovelluksille, Jos Java on asennettu. Web-selaimessa toimivat Java-sovelmat eivät vielä toimi.


=== Hiiri ===
- Paranneltu hiiren alla olevan tekstin lukemista. Se on nyt paljon nopeampaa, ja lisäksi joissakin säätimissä, kuten standardeissa muokkauskentissä sekä Java- ja IAccessible2-säätimissä, on mahdollista lukea myös nykyinen sana, eikä vain nykyistä objektia. Tästä voi olla hyötyä joillekin heikkonäköisille käyttäjille, jotka haluavat lukea hiiren avulla vain jonkin tietyn osan tekstistä.
- Hiiriasetukset-valintaikkunaan on lisätty asetus "Ilmaise hiiren koordinaatit äänimerkeillä". Kun tämä asetus on käytössä, aina hiirtä liikutettaessa soitetaan 40 millisekunnin mittainen äänimerkki, jonka korkeus (väliltä 220 - 1760 Hz) ilmaisee y-akselia ja vasemman- sekä oikeanpuoleinen äänenvoimakkuus x-akselia. Tämän avulla sokea henkilö saa jonkinlaisen käsityksen siitä, missä kohtaa ruutua hiiri on. Toiminto on riippuvainen "Lue hiiren alla oleva objekti" -asetuksesta, joten sen on oltava myös käytössä. Tämä tarkoittaa, että jos sekä äänikoordinaatit että hiiren alla olevan objektin lukeminen halutaan poistaa nopeasti käytöstä, tarvitsee vain painaa NVDA+M. Äänimerkit ovat myös voimakkaampia tai hiljaisempia riippuen siitä, miten kirkas hiiren alla oleva ruudun kohta on.


=== Objektien lukeminen ja vuorovaikutus ===
- Paranneltu tuki yleisimmille puunäkymäsäätimille. NVDA kertoo nyt puunäkymän haaraa laajennettaessa, montako kohtaa siinä on. Myös puunäkymän taso ilmoitetaan siirryttäessä haaraan ja siitä pois. Lisäksi nykyisen kohdan numero ja kohtien lukumäärä ilmoitetaan nykyisen haaran mukaan koko puunäkymän sijasta.
- Paranneltu sitä, mitä kohdistuksen muuttuessa luetaan. Sen sijaan että vain nykyinen säädin luetaan, nyt luetaan myös tiedot kaikista sisäkkäin olevista säätimistä. Jos esimerkiksi siirrytään sarkaimella ja tullaan ryhmäruudussa olevan painikkeen kohdalle, myös kyseinen ryhmäruutu luetaan.
- NVDA yrittää nyt lukea monien valintaikkunoiden tekstin sellaisena kuin se näkyy. Enimmän aikaa tämä on tarkkaa , vaikka vielä on useita valintaikkunoita, joita ei lueta niin hyvin kuin pitäisi.
- Objektien lukuasetukset -valintaikkunaan lisätty Lue objektien kuvaukset -valintaruutu. Tehokäyttäjät saattavat haluta poistaa käytöstä tämän asetuksen estääkseen NVDA:ta lukemasta paljon  ylimääräisiä kuvauksia erinäisissä esim. Java-sovelluksissa.
- NVDA lukee automaattisesti valitun tekstin muokkaussäätimissä, kun kohdistus siirtyy niihin. Jos yhtään tekstiä ei ole valittuna, tällöin vain nykyinen rivi luetaan kuten tavallisesti.
- NVDA on nyt paljon tarkempi toistaessaan sovellusten edistymispalkkeja ilmaisevia äänimerkkejä. Se ei mene enää sekaisin sellaisissa Eclipse-sovelluksissa Kuten Lotus Notes, Symphony tai Accessibility Probe.


=== Käyttöliittymä ===
- NVDA:n käyttöliittymäikkuna on korvattu NVDA-valikolla.
- NVDA:n käyttöliittymän asetukset -valintaikkuna on nyt nimeltään Yleiset asetukset, johon on myös lisätty yhdistelmäruutu lokitason asettamiseksi. Lokitaso määrittää, mitä tietoja NVDA:n lokitiedostoon tallennetaan. Lokitiedoston nimi on nyt nvda.log.
- "Ilmoita objektiryhmien nimet" -valintaruutu poistettu Objektien lukeminen -valintaikkunasta. Objektiryhmiä käsitellään nyt eri tavalla.


== 0.5 ==
- NVDA:ssa on nyt sisäänrakennettu eSpeak-puhesyntetisaattori, joka tukee useita kieliä ja on erittäin herkkä ja kevyt. SAPI-syntetisaattoreita voidaan edelleen käyttää, mutta eSpeakia käytetään oletusarvoisesti.
eSpeak ei ole riippuvainen mistään erikoisohjelmistoista, joten sitä voidaan käyttää NVDA:ssa millä tahansa tietokoneella, muistitikulla jne.
Saadaksesi lisätietoja eSpeakista tai ladataksesi sen muita versioita, käy osoitteessa http://espeak.sourceforge.net/.
- Korjattu vika, joka aiheutti  väärän merkin lukemisen painettaessa Delete-näppäintä Internet Explorerin ja Outlook Expressin muokkausruuduissa.
- Lisätty tuki useimmille Skypen muokkauskentille.
- Näennäispuskurit ladataan vain, kun kohdistus on ikkunassa, joka tarvitsee niitä. Korjaa joitakin ongelmia Outlook Expressin esikatseluruudun ollessa käytössä.
- NVDA:han on lisätty komentoriviparametreja:
-m, --minimal: käynnistys- ja lopetusääniä ei toisteta eikä käyttöliittymää näytetä käynnistettäessä, jos niin on määritelty
-q, --quit: Sulkee käynnissä oleva NVDA:n
-s, --stderr-file tiedostonimi: määrittää, minne NVDA tallentaa tiedot kohdatuista virheistä ja poikkeuksista
-d, --debug-file tiedostonimi: määrittää, minne NVDA:n virheenkorjausilmoitukset tallennetaan
-c, --config-file: määritttää vaihtoehtoisen asetustiedoston
-h, -help: näyttää ohjeen, joka luettelee kaikki komentoriviparametrit
- Korjattu vika, joka aiheutti sen, ettei välimerkkien nimiä käännetty asianmukaiselle kielelle käytettäessä NVDA:ta muuna kuin englanninkielisenä ja kirjoitettujen merkkien lukemisen ollessa käytössä.
- Lisätty  slovakinkielinen käännös.
- Lisätty asetusvalintaikkunat näennäispuskureille ja asiakirjojen muotoilulle.
- Lisätty ranskankielinen käännös.
- Lisätty komento Insert+U, joka ottaa käyttöön ja poistaa käytöstä edistymispalkkien ilmaisemisen äänimerkeillä.
- Useampien NVDA:n ilmoitusten kääntäminen eri kielille on nyt mahdollista. Näihin kuuluvat näppäinohjeen komentojen kuvaukset.
- Internet Explorerin ja Firefoxin näennäispuskureihin lisätty Etsi-valintaikkuna. Web-sivulla Ctrl+F:n painaminen avaa valintaikkunan, johon voidaan kirjoittaa haettava teksti. Enterin painaminen aloittaa haun ja sijoittaa kohdistimen riville, jolta haettu teksti löytyy. Annetun tekstin seuraavaa esiintymää voidaan etsiä painamalla F3.
- Kun "Lue kirjoitetut merkit" on valittuna, useampien merkkien puhuminen pitäisi nyt olla mahdollista. Teknisesti ottaen ASCII-merkit väliltä 32 - 255 voidaan nyt puhua.
- Uudelleennimetty joitakin säädintyyppejä luettavuuden parantamiseksi. Muokattava teksti on nyt muokattava, runko on nyt puunäkymä ja painonappi on nyt painike.
- Nuolinäppäimillä liikkumisen nopeuttamiseksi luettelon tai puunäkymän kohteissa, säätimen tyyppiä (luettelon tai puunäkymän kohdetta) ei enää lueta.
- Ilmoitus "sisältää ponnahdusvalikon", joka ilmaisee, että valikossa on alavalikko, ilmoitetaan nyt alavalikkona.
- NVDA voi nyt lukea joissakin kielissä Ctrl- ja Alt (tai AltGr) -näppäimien avulla tehtävät erikoismerkit kirjoitettujen merkkien lukemisen ollessa käytössä.
- Korjattu joitakin ongelmia staattisten tekstisäädinten tarkastelussa.
- Lisätty perinteisen Kiinan käännös.
- Uudelleenjärjestetty tärkeä osa NVDA:n koodista, jonka pitäisi korjata useita NVDA:n käyttöliittymän ongelmia (asetusvalintaikkunat mukaan lukien).
- Lisätty SAPI4-tuki. Ajureita on kaksi, yksi Serotek Corporationin lahjoittamaan koodiin perustuva ja yksi ActiveVoice.ActiveVoice-COM-rajapintaa käyttävä ajuri. Molemmissa on ongelmia, joten kannattaa kokeilla, kumpi toimii kenelläkin parhaiten.
- NVDA:n uuden kopion käynnistäminen vanhan ollessa vielä käynnissä sulkee uuden kopion. Tämä korjaa suuren ongelman, jossa usean NVDA-kopion käyttäminen tekee järjestelmästä käyttökelvottoman.
- NVDA-käyttöliittymän nimi on nyt pelkkä NVDA.
- Korjattu Ongelma Outlook Expressissä, jossa askelpalauttimen painaminen muokattavan viestin alussa aiheutti virheen.
- Lisätty komento kannettavien akun tilan lukemiseen (Insert+Shift+B).
- Lisätty Ei puhetta -syntetisaattoriajuri. Tällä ajurilla NVDA:n saa pysymään koko ajan täysin hiljaa. Tätä voidaan käyttää yhdessä pistenäyttötuen kanssa, kunhan sellainen tulee.
- Puhesyntetisaattoreille lisätty asetus "Nosta äänenkorkeutta isojen kirjainten kohdalla"
- Lue hiiren alla oleva objekti -komento on nyt enemmän muiden asetuskomentojen kaltainen (ilmoittaa päällä/pois sen sijaan, että koko ilmoitus muuttuu).
- Lisätty espanjankielinen käännös.
- Lisätty unkarinkielinen käännös.
- Lisätty portugalinkielinen käännös.
- Puheäänen vaihtaminen Ääniasetukset-valintaikkunasta asettaa nyt nopeus-, korkeus- ja voimakkuus-liukusäätimet vanhojen arvojen sijasta puhesyntetisaattorin mukaisiin uusiin arvoihin. Tämä korjaa ongelmia, jotka saivat esimerkiksi IBM ViaVoice -syntetisaattorin puhumaan paljon muita nopeammin.
- Korjattu vika, joka aiheutti konsoli-ikkunoissa puheen keskeytymisen tai NVDA:n täydellisen kaatumisen.
- NVDA:n käyttöliittymä voidaan näyttää ja ilmoitukset puhua automaattisesti Windowsin käyttämällä kielellä, jos NVDA:ssa vain on tuki kyseiselle kielelle. Kieli voidaan myös edelleen valita manuaalisesti Käyttöliittymän asetukset -valintaikkunasta.
- Lisätty komento 'ilmoita dynaamisen sisällön muutokset' (Insert+5). Tämä asetus määrittää, luetaanko ruudulle tuleva uusi teksti tai muut dynaamiset muutokset automaattisesti. Toimii toistaiseksi vain konsoli-ikkunoissa.
- Lisätty Komento "järjestelmäkohdistin siirtää tarkastelukohdistinta" (Insert+6). Tämä asetus määrittää, siirretäänkö tarkastelukohdistinta automaattisesti järjestelmäkohdistimen mukana. Tästä on hyötyä luettaessa tietoja päivittyvältä ruudulta konsoli-ikkunoissa.
- Lisätty komento "kohdistus siirtää navigointiobjektia" (Insert+7). Tämä asetus määrittää, siirretäänkö navigointiobjektia kohdistuksen mukana.
- Lisätty eri kielille käännettyä dokumentaatiota, tähän mennessä ranskaksi, espanjaksi ja suomeksi.
- Kehittäjille tarkoitettu dokumentaatio poistettu NVDA:n binääriversioista.
- Korjattu Windows Live Messengerin ja MSN Messengerin vika, joka aiheutti virheitä liikuttaessa yhteystietoluettelossa nuolinäppäimillä ylös ja alas.
- Uudet viestit luetaan nyt automaattisesti Windows Live Messengerissä. Toimii toistaiseksi vain englanninkielisissä versioissa.
- Windows Live Messengerin keskusteluhistoriaikkunaa voidaan nyt lukea nuolinäppäimillä. Toimii toistaiseksi vain englanninkielisissä versioissa.
- Lisätty komento "välitä seuraava näppäinpainallus" (Insert+F2). Kun tätä näppäinyhdistelmää painetaan, seuraavaksi painettu näppäin välitetään suoraan Windowsin käsiteltäväksi. Tästä on hyötyä sovelluksissa, joissa on painettava jotain sellaista näppäinyhdistelmää, joka on NVDA:n käytössä.
- NVDA ei enää jumiudu yli minuutiksi avattaessa suuria asiakirjoja Wordissa.
- Korjattu ongelma, joka aiheutti Wordissa pois taulukosta ja takaisin siirryttäessä sen, ettei nykyistä rivin ja sarakkeen numeroa luettu, jos siirryttiin takaisin samaan soluun.
- Jos NVDA:ta käynnistettäessä on käytössä puhesyntetisaattori, jota ei ole tai joka ei toimi, jokin SAPI 5 -syntetisaattori yritetään ladata sen sijaan. Jos sellaisen lataaminen ei onnistu, käytettäväksi syntetisaattoriksi asetetaan "ei puhetta".
- Puheen nopeutus- ja hidastuskomennot eivät voi enää  muuttaa nopeutta arvoihin, jotka ovat yli 100 tai alle 0.
- Käyttäjälle ilmoitetaan, jos käyttöliittymän asetusvalintaikkunasta valitun kielen kielitiedostossa on virheitä.
- Jos kieltä on vaihdettu käyttöliittymän asetusvalintaikkunassa, käyttäjältä kysytään, tallennetaanko asetukset ja käynnistetäänkö NVDA uudelleen. NVDA on käynnistettävä uudelleen, jotta uusi kieli voidaan ottaa käyttöön.
- Jos puhesyntetisaattoria ei voida ladata, kun se valitaan Syntetisaattori-valintaikkunasta, siitä ilmoittava viestiruutu näytetään.
- Kun puhesyntetisaattori ladataan ensimmäistä kertaa, NVDA antaa sen valita sopivimmat puheääni-, nopeus- ja korkeusparametrit sen sijaan, että se pakotetaan NVDA:n valitsemiin oletuksiin. Tämä korjaa ongelman, jossa Eloquence ja ViaVoice SAPI 4 -syntetisaattorit alkavat puhua aivan liian nopeasti.
