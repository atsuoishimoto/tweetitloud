= Čo je nové v NVDA =

== 2010.1 ==

=== Nové vlastnosti ===
	* NVDA sa neodmieta spustiť ak v systéme nie sú nainštalované žiadne zvukové zariadenia. Samozrejme, v takomto prípade musí byť použitý brailovský riadok alebo hlasový výstup display. (#425)
	* Do dialógu Nastavenia čítania textu bolo pridané začiarkavacie políčko oznamovať oblasti stránky, ktoré určuje, či sa vo virtuálnom prehliadači budú oznamovať oblasti stránky. Kvôli kompatibilite s predchádzajúcou verziou je toto predvolene zapnuté.
	* Ak je zapnuté čítanie príkazových skratiek, NVDA bude oznamovať názvy multimediálnych klávesov ako napríklad play, stop, domovská stránka... )#472)
	* NVDA po stlačení ctrl+backspace oznámy práve vymazané slovo v prvkoch, ktoré to podporujú. (#491)
	* Kurzorové klávesy umožňujú navigáciu a čítanie v okne programu Web formator. (#452)

=== Opravy ===
	* NVDA sa viac neodmieta spustiť, ak dôjde k chybe pri pokuse o inicializáciu podpori UI Automation. (#483)
	* Celý obsah bunky tabuľky nie je viacej oznamovaný pri zmene fokusu vrámci bunky tabuľky v aplikáciách Mozilla. (#482)
	* Vylepšená práca so stromovými zoznamami. Pri rozbaľovaní vetvy, ktorá má množstvo podpoložiek je načítanie položiek omnoho rýchlejšie.
	* Pri pokuse načítať Sapi5 hlasy NVDA ignoruje hlasy, ktoré vracajú chybu. Doteraz jeden chybný Sapi5 hlas mohol spôsobiť, že sa vôbec nenačítal ovládač hlasových výstupov Sapi5.
	* Nastavenie Čítať skratkové klávesy objektov sa uplatní aj vo virtuálnom prehliadači. (#486)
	* Info o pozícii v tabuľke nie je nesprávne oznamované pre hlavičky riadkov a hlavičky stĺpcov vo virtuálnom prehliadači ak je vypnuté oznamovanie tabuliek.
	* Vo virtuálnom prehliadači je správne oznamovaná pozícia o aktuálnej bunke ak opustíte tabuľku a neskôr bez navštívenia inej tabuľky sa opätovne vrátite do tej istej tabuľky, napr. stlačením šípky hore a šípky dolu v prvej bunke tabuľky.  (#378)

== 2009.1 ==
Najdôležitejšie novinky v tejto verzii sú podpora 64 bitových verzií Windows, úplne prepracovaná podpora pre čítanie dokumentov v programoch Microsoft Internet explorer a Adobe Reader, podpora pre Windows 7, možnosť čítať prihlasovaciu obrazovku Windows a schopnosť interakcie s prvkami flash a java na webových stránkach. Táto verzia obsahuje tiež množstvo všeobecných opráv, čo prispieva k celkovej stabilite programu.

=== Nové vlastnosti ===
	* Oficiálna podpora pre 64 bitové verzie Windows! (#309)
	* Pridaný ovládač hlasového výstupu Newfon. Existuje špeciálne upravená verzia výstupu Newfon pre NVDA. (#206)
	* Vo virtuálnom prehliadači môže byť prepínanie medzi režimom fokusu a prehliadacím režimom signalizované prehrávaním zvukových efektov. Je to konfigurovateľné v dialógu virtuálny prehliadač a predvolene zapnuté. (#244)
	* V prípade, že sa použijú multimediálne klávesy na ovládanie hlasitosti, NVDA nepreruší reč a je tak možné hneď počuť výsledok. (#287)
	* Kompletne prerobená podpora pre Internet explorer a Adobe Acrobat reader. Virtuálny prehliadač bol zladený s doteraz používaným virtuálnym prehliadačom pre programy Mozilla, čo pre Internet explorer a Acrobat reader znamená takmer okamžité načítanie stránok, rozšírenú rýchlu navigáciu, dialóg zoznam prvkov, výber a kopírovanie textu, automatické prepínanie režimu fokusu a režimu prehliadania a podporu zobrazovania v braily.
	* Vylepšená podpora pre prvok zobrazujúci čas a dátum v dialógu vlastnosti času a dátumu v systéme Windows Vista.
	* Vylepšená podpora pre modernú ponuku štart v systémoch Windows XP/Vista. Úroveň vnorenia je oznamovaná vo vetvách všetky programy a miesta.
	* Množstvo čítaného textu pri zameraní kurzorom myši je konfigurovateľné v dialógu nastavenia myši. Je možné vybrať znak, slovo, riadok alebo odsek.
	* Oznamovanie pravopisných chýb pri pohybe kurzorom v programe Microsoft Word.
	* Podpora pre dialóg kontrola pravopisu v programe Microsoft Word 2007. Čiastočne funguje aj kontrola pravopisu v starších verziách.
	* Podpora čítania správ v čistom texte v programe Windows live mail.
	* Vo Windows Vista ak používateľ prejde na zabezpečenú pracovnú plochu (stlačením ctrl+alt+del alebo zobrazením dialógu UAC), NVDA na túto skutočnosť upozorní.
	* Oznamovanie textu pod kurzorom myši v okne príkazového riadku.
	* Podpora pre UI Automation použitím klientského rozhrania UI Automation vo Windows 7, spolu s ďalšími opravami vylepšujúcimi kompatibilitu s Windows 7.
	* NVDA je možné nastaviť, aby sa automaticky spúšťal po prihlásení do Windows. Toto nastavenie sa nachádza v dialógu všeobecné nastavenia.
	* NVDA dokáže čítať tzv. zabezpečené obrazovky Windows ako napr. prihlasovaciu obrazovku, obrazovku, ktorá sa zobrazí pri stlačení control+alt+delete a obrazovky UAC vo Windows XP alebo novších. Čítanie týchto obrazoviek je možné konfigurovať v dialógu všeobecné nastavenia. (#97)
	* Ovládač braillovských zariadení série Optelec ALVA BC6.
	* Vo virtuálnom prehliadači je možné použiť klávesy n a shift+n, ktoré v požadovanom smere preskočia skupinu odkazov.
	* Vo virtuálnom prehliadači sú oznamované oblasti stránky. Na rýchlu navigáciu po týchto oblastiach je možno použiť d a shift+d. (#192)
	* Dialóg zoznam odkazov, ktorý je možné vyvolať z virtuálneho prehliadača bol premenovaný na zoznam prvkov. Okrem odkazov dokáže zobrazovať nadpisy a oblasti stránky, ktoré sú znázornené hierarchicky v stromovom zozname. (#363)
	* Nový dialóg zoznam prvkov dokáže filtrovať obsah zoznamu podľa toho, čo píšete. (#173)
	* Prenositeľná verzia hľadá konfiguračné súbory v podpriečinku 'userConfig'. Rovnako ako v prípade inštalačnej verzii toto ponechá konfiguračné súbory oddelené od ostatných súborov NVDA.  
	* Vlastné aplikačné moduly, ovládače hlasových výstupov alebo braillovských riadkov sú v adresári s používateľskou konfiguráciou.  
	* Obsah je do virtuálneho prehliadača načítaný na pozadí. Počas toho je v obmedzenej miere možné pracovať so systémom. Ak načítanie trvá dlhšie než sekundu, NVDA na to upozorní.
	* Ak NVDA detekuje, že zamrzol, pokúsi sa prepustiť všetky klávesy do operačného systému, čo môže pomôcť obnoviť stabilitu systému.
	* Podpora pre aria proces ťahať a pustiť. (#239)
	* Názov dokumentu a aktuálny výber alebo aktuálny riadok je automaticky prečítaný, ak fokus prejde do virtuálneho prehliadača. Oznamovanie fokusu pri vstupe do virtuálneho prehliadača je takto konzistentné s oznamovaním ostatných dokumentov. (#210)
	* Vo virtuálnom prehliadači je možné stlačením klávesu enter vstúpiť do vnorených objektov ako napr. prvky flash alebo java. Ak je takýto prvok prístupný, je možné na navigáciu používať štandardné navigačné klávesy. Na návrat do virtuálneho prehliadača stlačte NVDA+medzerník (#431)
	* Vo virtuálnom prehliadači je možné na navigáciu po vnorených objektoch používať klávesy o a shift+o.
	* NVDA konečne dokáže sprístupniť aplikácie bežiace s administrátorskými oprávneniami v systémoch Windows Vista a novších. Táto funkcionalita je dostupná len v oficiálnych verziách. Nebude to fungovať v prenositeľných verziách a snapshotoch.  (#397)
	* V oficiálnych verziách nebude viac prehrávaný chybový zvuk. Chyby budú stále zaznamenané v logu.

=== Zmeny ===
	* Pri štarte programu NVDA nepovie "NVDA spustený".
	* Zvuky signalizujúce spustenie a ukončenie programu sú prehrávané cez výstupné zvukové zariadenie nastavené v dialógu hlasový výstup. Doteraz boli tieto zvuky prehrávané cez predvolené výstupné zvukové zariadenie systému Windows. (#164)
	* Oznamovanie aktualizácie indikátora priebehu bolo vylepšené. Najzaujímavejšia je možnosť, že NVDA dokáže súčasne oznamovať rečou aj pípaním.
	* Niektoré všeobecné typy prvkov ako rámik, panel alebo aplikácia nie sú viacej oznamované pri získaní fokusu, len ak je daný prvok nepomenovaný.
	* Príkaz na kopírovanie obsahu prehliadacím kurzorom NVDA+F10 kopíruje text od vyznačenej počiatočnej pozície až po aktuálnu pozíciu. V minulosti NVDA nekopíroval znak na aktuálnej pozícii, čo neumožňovalo okopírovať posledný znak. (#430)
	* Skript navigačného objektu - kde som (ctrl+NVDA+numpad5) bol odstránený, pretože túto kombináciu nebolo možné stlačiť na mnohých klávesniciach a skript sa neukázal ako užitočný.
	* Klávesová skratka skriptu poloha aktuálneho objektu bola zmenená na NVDA+numpadDelete. Kombinácia nebola dostupná na niektorých klávesniciach. Skript tiež teraz oznamuje výšku a šírku objektu namiesto súradníc pravého dolného rohu. 
	* Lepší výkon hlavne na netbookoch, keď NVDA generuje množstvo po sebe nasledujúcich tónov napr. pri zapnutej akustickej signalizácii pohybu kurzora myši. (#396)

=== Opravy ===
	* Keď je NVDA spustený zadaním cesty v 8.3 formáte napr. "c:\progra~1\nvda\nvda", dokáže identifikovať skutočnú cestu a načítať konfiguráciu.
	* Čítanie názvu okna stlačením NVDA+t funguje správne aj v prípade, že fokus má menu alebo panel ponúk.
	* V braily sa viacej nezobrazujú zbytočné prvky napr. nepomenované panely.
	* NVDA nečíta nadbytočné informácie v prípade zmeny fokusu na niektoré prvky java aplikácií a napr. lotus symphony: koreňový panel, vrstvený panel a posúvne panely.
	* Obídením problémov so zoznamovým rámikom na karte hľadať dialógu pomocníka vylepšená podpora pre vyhľadávanie v pomocníkovi a chm dokumentoch.
	* NVDA oznamuje správne čísla stránok v programe Microsoft Word aj v prípade, že boli čísla strán posunuté vo vlastnostiach dokumentu.
	* Lepšia podpora pre editačné polia v Microsoft Office. Napr. v editačnom poli v dialógu otvoriť alebo hľadať je možné používať kurzorové klávesy na čítanie textu.
	* Lepšia podpora pre okno príkazového riadku. NVDA dokáže čítať obsah z konzoly aj v prípade, že je priamo otvorená konzolová aplikácia. Stlačenie ctrl+break nespôsobí pád NVDA..
	* Vo Windows Vista a novších, Inštalátor NVDA spúšťa po ukončení NVDA s oprávneniami prihláseného používateľa.
	* Ak je zapnuté čítať po slovách, NVDA správne reaguje na stlačenie klávesu backspace. (#306)
	* NVDA nesprávne neoznamuje "ponuka štart" pre určité kontextové ponuky v prieskumníku Windows/okne tento počítač. (#257)
	* V Mozilla Gecko aplikáciách NVDA detekuje pomenovania ARIA ak neexistuje žiadny iný vhodný obsah. (#156)
	* NVDA viac automaticky nezapína režim fokusu pre editačné polia, ktoré menia svoju hodnotu pri zmene fokusu; napr. http://tigerdirect.com/. (#220)
	* NVDA sa pokúsi spamätať zo situácií, ktoré kedysi spôsobovali kompletné zamrznutie. Toto môže trvať tak do 10 sekúnd.
	* Ak je jazyk používateľského rozhrania NVDA nastavený na windows, NVDA použije jazyk, v ktorom je zobrazené používateľské rozhranie Windows namiesto jazyka vybratého v miestnych nastaveniach.
	* Podpora pre AIM7.
	* Skript prepustiť nasledujúci kláves neostane zaseknutý ak je jeho skratka podržaná dlhšie. Doteraz bolo po takomto zaseknutí nutné reštartovať NVDA, pretože neakceptoval žiadne príkazy z klávesnice. (#413)
	* Udalosť o získaní fokusu panela úloh nie je viac ignorovaná. Panel úloh získa fokus najčastejšie po ukončení aplikácie. V minulosti v takýchto situáciách NVDA neoznamoval nič.
	* Ak je zapnuté čítanie čísla riadkov, správne funguje čítanie v editačných poliach java access bridge (aj OpenOffice.org).
	* Príkaz na kopírovanie textu použitím prehliadacieho kurzora (NVDA+F10) správne zvláda situáciu ak je zavolaný na pozícii pred počiatočnou značkou. Spôsobovalo to napr. pád Notepad++.
	* Špeciálny riadiaci znak (0x1) nespôsobuje zmeny vlastností hlasového výstupu eSpeak ako napríklad zmenu výšky a tempa.  (#437)
	* Skript na oznamovanie aktuálneho výberu správne rozpozná prvky, ktoré nepodporujú označovanie textu do bloku.
	* V programe Miranda-IM NVDA zamrzol pri stlačení klávesu enter na niektorých špecifických tlačidlách alebo odkazoch. (#440)
	* Opravený problém s hláskovaním a kopírovaním navigačného objektu do schránky. Namiesto aktuálneho riadku alebo aktuálneho výberu bol skopírovaný celý text.
	* Obídená chyba Windows, ktorá spôsobovala čítanie nadbytočného textu v názvoch odkazov v dialógoch prieskumníka a internet exploreru. (#451)
	* Opravený problém s oznamovaním času a dátumu. Dátum bol na niektorých systémoch skrátený. (#471)
	* Opravená chyba, keď po zobrazení prihlasovacej obrazovky bola zmazaná systémová značka identifikácie prítomnosti odčítača. Spôsobovalo to problémy s aplikáciami, ktoré týmto spôsobom overujú beh odčítača (napr. Adobe reader alebo skype). (#462)
	* V zoznamových rámikoch Internet explorer 6 je po zmene výberu správne oznamovaná aktuálna položka. (#342)

== 0.6p3 ==

=== Nové vlastnosti ===
	* Pole na editáciu vzorcov v programe Microsoft Excel je NVDA neprístupné. NVDA preto po stlačení F2 zobrazí vlastný dialóg. 
	* Podpora pre oznamovanie formátovania v editačných poliach IAccessible2, tiež aplikácií Mozilla.
	* Pravopisné chyby môžu byť automaticky oznamované. Je to možné konfigurovať v dialógu nastavenia čítania textu.
	* NVDA je možné nastaviť tak, že bude pípať pre všetky alebo len viditeľné aktualizácie indikátora priebehu. Je tiež možné nechať čítať hodnotu indikátora každých 10 percent.
	* V prvkoch richedit NVDA rozpoznáva odkazy.
	* Vo väčšine editačných polí je kurzor myši možné presunúť na znak zameraný prehliadacím kurzorom. Doteraz bol v takýchto prípadoch kurzor myši presunutý do stredu prvku.
	* Vo virtuálnom prehliadači prehliadací kurzor sa pohybuje po texte z prehliadača a nie po texte z navigačného objektu, ktorý nie je vždy užitočný. Znamená to, že je možné sa po virtuálnom prehliadači pohybovať pomocou navigačného objektu a prehliadací kurzor sa posunie na správne miesto.
	* Pridané chýbajúce stavy prvkov java.
	* Ak príkaz na vyslovenie názvu prvku (NVDA+t) je stlačený 2 krát, názov bude vyhláskovaný. Ak je stlačený 3 krát, názov bude skopírovaný do schránky.
	* Pri zapnutej klávesovej nápovede NVDA číta názvy modifikátorov, ak sú stláčané samostatne.
	* Názvy klávesov čítané pri zapnutej klávesovej nápovede je možno prekladať.
	* Podpora pre čítanie v editačnom poli rozpoznaný text v programe SiRecognizer. (#198)
	* Podpora pre braillovské zobrazovače!
	* Príkaz (NVDA+c), ktorý prečíta text v schránke windows. (#193)
	* Pri zmene fokusu alebo pohybe kurzora vo virtuálnom prehliadači NVDA sa automaticky dokáže prepnúť do režimu fokusu alebo prehliadacieho režimu v závislosti od zameraného prvku. Konfigurovateľné je to v dialógu Virtuálny prehliadač. (#157)
	* Ak NVDA automaticky prejde s prehliadacieho režimu virtuálneho prehliadača do režimu fokusu, na prechod späť do prehliadacieho režimu je možné použiť kláves escape. Stále je možné použiť aj NVDA+medzerník.
	* Prepracovaný ovládač SAPI4 hlasových výstupov. Nahrádza sapi4 serotek a SAPI4 active voice a opravuje všetky ich chyby.
	* Spustiteľný súbor NVDA obsahuje manifest, čo znamená, že vo Windows Vista NVDA nebeží v režime kompatibility.
	* Subor nastavení a rečové slovníky sú uložené v priečinku špecifickom pre aktuálne prihláseného používateľa. Je to potrebné pre Windows Vista a tiež to umožňuje mať pre každého používateľa systému zvlášť uložené nastavenia. 
	* Podpora pre získanie pozície z prvkov IAccessible2.
	* Možnosť kopírovania textu do schránky Windows pomocou prehliadacieho kurzora. NVDA+F9 nastaví aktuálnu pozíciu ako počiatočnú značku a NVDA+F10 skopíruje text medzi nastavenou počiatočnou značkou a aktuálnou pozíciou do schránky. (#240)
	* Podpora pre niektoré editačné polia v obslužnom programe pinnacle tv.
	* Pri oznamovaní výberu NVDA pre dlhší text oznamuje počet znakov namiesto čítania celého dlhého textu.  (#249)

=== Zmeny ===
	* Ak je výstupné zariadenie NVDA nastavené na predvolené zariadenie Windows (mapovač zvuku), NVDA sa automaticky prispôsobí ak sa počas behu predvolené zariadenie zmení. Platí to pre tóny NVDA a vstavaný eSpeak. Napríklad, ak sa externé USB zariadenie po pripojení stane predvoleným, NVDA ho automaticky použije.
	* Vylepšená výkonnosť vstavaného eSpeaku s niektorými ovládačmi zvukových kariet pre Windows Vista.
	* Oznamovanie odkazov, nadpisov, tabuliek, zoznamov a citácií je možné nastavovať v dialógu nastavenia čítania textu. Pre nastavenia oznamovania týchto prvkov pre virtuálny prehliadač sa doteraz používal dialóg virtuálny prehliadač. Odteraz všetky dokumenty sa podriaďujú týmto nastaveniam.
	* Tempo je predvoleným prvkom skupiny nastavení hlasového výstupu.
	* Vylepšená práca s aplikačnými modulmi.
	* Namiesto termínu "režim prepúšťania" NVDA vo virtuálnom prehliadači teraz používa "prehliadací režim" a "režim fokusu".
	* Úroveň vnorenia je oznamovaná pre položky stromového zoznamu ak sa zmenila. Doteraz toto fungovalo len pre natívne stromové zoznamy SysTreeView32) Windows.

=== Opravy ===
	* Konce čítaných textov nie sú viac odseknuté v prípade, že sa NVDA so vstavaným eSpeakom používa cez vzdialenú plochu.
	* Problémy s ukladaním rečových slovníkov pre niektoré hlasy.
	* Odstránenie opozdenia pri navigácii po jednotkách iných ako sú znaky smerom ku koncu veľkých textových dokumentov načítaných vo virtuálnom prehliadači pre Mozilla Gecko. (#155)
	* Ak je zapnuté čítať po slovách, stlačenie klávesu enter spôsobí prečítanie aktuálneho slova.
	* Problémy s kódovaním v editačných poliach richedit.
	* Zobrazovač logu používa richedit namiesto jednoduchého editačného poľa. Opravuje to čítanie po slovách.
	* problémy s vnorenými objektami v prvkoch richedit.
	* NVDA číta čísla strán v programe Microsoft Word. (#120)
	* Opravený problém, keď po zmene fokusu na začiarknuté začiarkavacie políčko a následnom odčiarknutí pomocou medzerníka NVDA neoznámy zmenu stavu.
	* Správne oznamovanie čiastočne zaškrtnutých začiarkavacích políčok v aplikáciách Mozilla.
	* Ak sa výber textu predlžuje a skracuje v oboch smeroch súčasne, NVDA to oznámy ako jedinú zmenu.
	* Text je správne čítaný pri pohybe myšov v editačných poliach Mozilla Gecko.
	* Plynulé čítanie by nemalo spôsobovať pád niektorých Sapi5 hlasových výstupov.
	* Zmeny výberu neboli oznamované pre editačné polia prv, než sa po spustení NVDA vyskytla prvá udalosť o zmene fokusu.
	* Sledovanie myšy pre objekty java (#185)
	* Vetvy stromových zoznamov java, ktoré nemajú ďalšie vnorené položky nie sú oznamované ako zatvorené.
	* Ak sa do popredia dostane okno java, NVDA oznámy prvok, ktorý získal fokus. Doteraz bolo oznamované len okno vrchnej úrovne.
	* Zabudovaný eSpeak viac neprestane úplne hovoriť po výskyte chyby.
	* Zmeny parametrov hlasu vykonané pomocou skupiny nastavení hlasového výstupu neboli správne uložené.
	* Vylepšené oznamovanie napísaných znakov a slov.
	* Niektorý prichádzajúci text v okne príkazového riadku nebol automaticky prečítaný.
	* NVDA ignoruje udalosti o zmene fokusu z neviditeľných okien.
	* Správna detekcia fokusu po opustení kontextovej ponuky.
	* NVDA oznamuje aktiváciu kontextovej ponuky v ponuke štart.
	* Klasická ponuka štart je oznamovaná ako "štart ponuka" nie ako "applications menu".
	* Vylepšené automatické čítanie upozornení napr. v Mozilla firefox. Text nie je viac čítaný opakovane a nie sú čítané nadbytočné podrobnosti. (#248)
	* Text editačných polí, ktoré môžu nadobudnúť systémový fokus nie je automaticky čítaný ako obsah dialógu. Toto zamedzí automatickému prečítaniu napr. celej licenčnej zmluvy v rôznych inštalátoroch.
	* NVDA neoznamuje zrušenie výberu textu pri opustení niektorých editačných polí, napr. pole s adresov v programe Internet explorer a adresné polia v Thunderbird 3.
	* Po otvorení správ v čistom texte v programoch Outlook Express a Windows mail, NVDA správne umiestni systémový kurzor do textu. Doteraz bolo nutné kliknúť do správy alebo použiť tab na správne umiestnenie fokusu.
	* Opravených niekoľko závažných problémov s funkciou Čítať príkazové skratky.
	* NVDA konečne dokáže čítať dlhší text ako je 65535 znakov v štandardných editačných poliach, Napr. veľký súbor v programe poznámkový blok.
	* Vylepšené čítanie po riadkoch v editačných poliach MSHTML (okno novej správy v programe Outlook Express a vstupné editačné polia v programe Internet explorer).
	* NVDA nezamrzne úplne pri čítaní textu v OpenOffice.org.  (#148, #180)

== 0.6p2 ==
	* Pridaním nových variantov vylepšená predvolená konfigurácia eSpeaku.
	* Pridané rozloženie klávesnice laptop. Rozloženie klávesnice je konfigurovateľné v dialógu Nastavenia klávesnice. (#60)
	* Podpora pre zoskupenia položiek štandardných zoznamov (Windows Vista). (#27)
	* Oznamovanie stavu začiarkavacích položiek stromového zoznamu.
	* Klávesové skratky na vyvolanie dialógov nastavení.
	* Podpora pre aplikácie s rozhraním IAccessible2 ako napr. Mozilla Firefox je automaticky nainštalovaná bez nutnosti registrovať knižnice do systému.
	* Opravený pád v dialógu zoznam odkazov. (#48)
	* NVDA nespôsobuje pád Mozilla Gecko aplikácií ak NVDA beží s vyššími oprávneniami ako postihnutá aplikácia.
	* Vzory rečových  slovníkov (doteraz používateľských slovníkov) môžu ale nemusia byť citlivé na veľkosť písmen a môžu byť tiež regulárne výrazy. (#39)
	* Možnosť zachovania vzhľadu virtuálneho prehliadača ako na obrazovke je možné konfigurovať v dialógu.
	* NVDA viac nenačíta záložky bez atribútu href do virtuálneho prehliadača.  (#47)
	* Príkaz na vyhľadávanie vo virtuálnom prehliadači si pamätá naposledy hľadaný text. (#53)
	* Stav začiarknuté nebol oznamovaný pre všetky prepínače a začiarkavacie políčka vo virtuálnom prehliadači.
	* Režim prepúšťania je špecifický pre každý dokument zvlášť. (#33)
	* Opravené zasekávanie po návrate z úsporného režimu.
	* Vylepšená podpora pre zoznamové rámiky v programe Mozilla Firefox. Pri navigácii položkami nie je text čítaný viacnásobne, pri strate systémového fokusu nie sú čítané nadbitočné informácie špecifické príkazy pre virtuálny prehliadač fungujú.
	* Vylepšená detekcia stavového riadku v rôznych aplikáciách. (#8)
	* Interaktívny nástroj konzola python pre vývojárov.
	* Plynulé čítanie, oznamovanie výberu a čítanie aktuálneho riadku fungujú pri zapnutom režime prepúšťania cez virtuálny prehliadač. (#52)
	* Skripty na ovládanie tempa reči boli odstránené. Funkcionalita je stále dostupná v skupine prvkov nastavení hlasového výstupu.
	* Vylepšený rozsah a formát pípania pri aktualizácii indikátora priebehu.
	* Viacej príkazov rýchlej navigácie: l - zoznam, i - položka zoznamu, e - editačné pole, b - tlačidlo, x - začiarkavacie políčko, r - prepínač, g - grafika, q - citácia, c - zoznamový rámik, 1 až 6 - nadpis korešpondujúcej úrovne, s - oddeľovač, m - rámik. (#67, #102, #108)
	* Po prerušení nahrávania stránky v Mozilla Firefox NVDA dovolí prehliadať pôvodne načítanú stránku ak virtuálny prehliadač ešte nebol ukončený. (#63)
	* Navigácia po slovách vo virtuálnom prehliadači je teraz presnejšia, pretože slová neobsahujú text z viacerých prvkov. (#70)
	* Vylepšená presnosť pri sledovaní a aktualizácii fokusu vo virtuálnom prehliadači pre aplikácie Mozilla Gecko.
	* Hľadanie v opačnom smere pre virtuálny prehliadač (shift+NVDA+f3).
	* Vylepšená responsibilita v dialógoch Mozilla FIrefox a Thunderbird. (#66)
	* Možnosť zobrazovať NVDA log z menu Nástroje.
	* Skripty ako napr. čas a dátum rešpektujú miestne nastavenia.
	* Zoznam jazykov v dialógu Všeobecné nastavenia obsahuje lokalizované názvy.
	* Počas prezerania textu aktuálneho navigačného objektu prehliadacím kurzorom sa text automaticky aktualizuje napr. pri čítaní položiek zoznamu v okne správcu úloh. (#15)
	* Počas posúvania myši je oznamovaný aktuálny odsek pod kurzorom namiesto  celého textu alebo jediného slova. Akustická signalizácia a oznamovanie typov prvkov viac nie sú povinné.
	* Podpora pre čítanie textu pod kurzorom myši v programe Microsoft Word.
	* Opravená chyba, kde po opustení panela ponúk NVDA neoznamoval výber textu.
	* V programe Winamp nie je automaticky opakovaný názov skladby počas prepínania.
	* V programe Winamp je možné sledovať stav prepínačov opakovanie a náhodné prehrávanie. Funguje v hlavnom okne a editore playlistu.
	* Zdokonalená možnosť aktivovať niektoré zvláštne prvky vo virtuálnom prehliadači pre Mozilla aplikácie. Sú to napr. klikateľné obrázky, odkazy v podobe celých odsekov a ďalšie exotické prvky.
	* Odstránené opozdenie pri otváraní dialógov nastavení na niektorých systémoch. (#65)
	* Aplikačný modul pre Total commander.
	* Odstránená chyba v ovládači Sapi4 Serotek, kde výška ostala zaseknutá vysoko, napr. pri prečítaní veľkého písmena. (#89)
	* Vo virtuálnom prehliadači NVDA oznamuje klikateľné prvky ako klikateľné. (#91)
	* Počas navigácii vo virtuálnom prehliadači Mozilla Gecko sa posúva aj skutočné zobrazenie tak, aby mohli aj vidiaci sledovať, ktorú časť stránky si používateľ NVDA prezerá. (#57)
	* Provizórná podpora pre tzv. aktívne oblasti stránky v aplikáciách IAccessible2. Je to užitočné napr. v aplikácii Chatzilla, kde sú prichádzajúce správy prečítané automaticky.
	* Vylepšenia súvisiace s používaním webových aplikácií založených na WAI-ARIA napr. Google docs.
	* Nepridávať nadbytočné prázdne riadky do textu vykopírovaného z virtuálneho prehliadača.
	* V zozname odkazov stlačenie medzerníka viacej neaktivuje práve vybratú položku. Namiesto toho môže byť medzerník použitý ako ostatné znaky pri vyhľadávaní toho správneho odkazu.
	* Pri presúvaní myši na miesto zamerané objektovou navigáciou NVDA premiestni kurzor myši do prostred zameraného objektu. Doteraz bol kurzor umiestnený do ľavého horného rohu.
	* Skripty na emuláciu ľavého a pravého kliknutia myšou (numerické lomeno a numerická hviezdička).
	* Vylepšená navigácia v oznamovacej oblasti system tray. Fokus by nemal viacej ostať zaseknutý na jedinej položke.
	* Lepšia navigácia v editačných poliach. Pri nepretržitom stláčaní klávesu na konci NVDA nečíta nadbytočný text.
	* Odstránená možnosť čakania kým NVDA dočíta nejakú hlášku. Opravuje to pády s niektorými hlasovými výstupmi. (#117)
	* Podpora hlasového výstupu Audiologic Tts3 od Gianluca Casalino. (#105)
	* Vylepšená navigácia v dokumentoch MS Word.
	* Presnejšie čítanie upozornení v Mozilla Gecko aplikáciách.
	* Opravené pády pri pokuse o uloženie konfigurácie na neanglických systémoch. (#114)
	* Dialóg vitajte v NVDA. Tento dialóg obsahuje základné info o používaní NVDA a umožňuje nastavenie klávesu capslock ako modifikátoru NVDA. Tento dialóg sa bude zobrazovať vždy pri štarte NVDA, kým to používateľ nenastaví inak.
	* Opravená provizórná podpora pre Adobe reader, aby bolo možné čítať dokumenty v Adobe reader 8 a 9.
	* Opravené možné chyby, ak boli stlačené klávesy a NVDA nebol ešte úplne inicializovaný.
	* Ak je povolené ukladanie konfigurácii pri ukončení, konfigurácia sa uloží aj pri reštarte alebo vypínaní PC.
	* Zvuk logo NVDA v inštalátore od Victor Tsaran.
	* Pri ukončení NVDA korektne odstráni ikonu z oznamovacej oblasti.
	* Názvy štandardných prvkov v dialógoch NVDA (napr. OK a Zrušiť) sú zobrazené v jazyku NVDA nie v angličtine.
	* V ponuke štart aj pre spustiteľný súbor nvda.exe sa používa ikona NVDA namiesto predvolenej ikony.
	* Číta bunky v MS Excel po stlačení tab alebo shift+tab. (#146)
	* Opravené viacnásobné čítanie v niektorých zoznamoch Skype.
o* Vylepšené sledovanie kurzora v java a IAccessible 2 aplikáciách. Napr. v OpenOffice.org a lotus symphony NVDA vyčká na zmenu kurzora a až potom prečíta aktuálne slovo alebo znak. (#119)
	* Podpora pre prvok AkelEdit v programe AkelPad 4.0.
	* Odstránenie mrznutie pri prechode z dokumentu do menu v programe Lotus symphony.
	* NVDA viac nemrzne po spustení odinštalácie z dialógu Pridať alebo odstrániť programy. (#30)
	* NVDA nezamrzne hneď po otvorení programu Spybot Search & Destroy.

== 0.6p1 ==

=== Prístup k webovému obsahu prostredníctvom nového virtuálneho prehliadača (Zatiaľ len pre Gecko 1.9 aplikácie Mozilla vrátane firefox 3 a thunderbird3) ===
	* Nahrávanie stránok je snáď až 30 krát rýchlejšie (vo väčšine prípadov nie je vôbec treba čakať na nahratie stránky do virtuálneho prehliadača)
	* Zoznam odkazov (NVDA+f7)
	* Prepracovaný dialóg Hľadať (control+nvda+f) tak, že vyhľadávanie neberie do úvahy veľkosť písmen, plus opravené problémy zo získavaním fokusu.
	* V novom virtuálnom prehliadači je možné vyberať a kopírovať text
	* Implicitne nový virtuálny prehliadač prezentuje obsah tak, ako je zobrazený na obrazovke (Odkazy a prvky formulára nie sú vždy na novom riadku, len ak je to skutočne tak vizuálne na stránke). Túto vlastnosť možno prepínať klávesovou kombináciou NVDA+v.
	* Je možné pohybovať sa po odstavcoch použitím Ctrl+šípka hore a Ctrl+šípka dolu.
	* Podpora pre dynamicky sa aktualizujúci obsah
	* Celkovo je pohyb po riadkoch oveľa presnejší.

=== Internacionalizácia ===
	* Počas behu NVDA je možné písať národné znaky, ktoré si vyžadujú použitie tzv. mŕtvych klávesov.
	* NVDA dokáže oznamovať zmeny rozloženia klávesnice (napr. po stlačení alt+shift).
	* Pri čítaní aktuálneho času a dátumu NVDA zohľadňuje miestne nastavenia počítača.
	* Český preklad od Tomáša Valúška a Jaromíra Víta)
	* Vietnamský preklad od Dang Hoai Phuc
	* Afrikánsky preklad (af_ZA) od Willem van der Walt.
	* Ruský preklad od Dmitry Kaslin
	* Poľský preklad od DOROTA CZAJKA a spol.
	* Japonský preklad od Katsutoshi Tsuji.
	* Thaiský preklad od Amorn Kiattikhunrat
	* Chorvátsky preklad od Mario Perčinič a Hrrvoje Katič
	* Galícijský preklad od Juan C. buno
	* Ukrajinský preklad od Aleksey Sadovoy 

=== Reč ===
	* NVDA obsahuje eSpeak 1.35 ktorého prednosti sú napr. vylepšená podpora pre viaceré jazyky, pomenované varianty, možnosť hovoriť rýchlejšie.
	* V dialógu nastavenia hlasu je možné zmeniť variant ak to aktuálny hlasový výstup podporuje. Varianty sú jemné zmeny pre aktuálny hlas. (Varianty podporuje eSpeak).
	* Rovnako ako variant je v dialógu nastavenia hlasu možné meniť aj intonáciu. (Podporuje ju eSpeak).
	* Do dialógu Prezentácia objektov je pridané nastavenie, ktoré zapína a vypína oznamovanie pozícii objektu (napr. 1 z 4).
	* NVDA dokáže pípať pri hláskovaní veľkých písmen. Nastavenie sa nachádza v dialógu Nastavenia hlasu. Je tam aj nastavenie, či má NVDA pri hláskovaní veľkých písmen zvýšiť hlas. Teraz je teda možné si vybrať z možností: Povedať veľké, Zvýšiť hlas, pípať a ľubovolne tieto možnosti kombinovať.
	* Pridaná možnosť pozastavenia reči (rovnaké ako v Voice Over pre Mac). Keď NVDA niečo hovorí, je možné stlačiť Ctrl alebo Shift na pozastavenie reči. Neskôr ak nie je stlačené nič iné je možné opätovným stlačením klávesu Shift pokračovať tam, kde bola reč pozastavená.
	* Virtuálny ovládač hlasového výstupu, ktorý namiesto posielania textu na hlasový výstup vypisuje text do plávajúceho okna. Toto je užitočné pre zdravých vývojárov, ktorý nie sú zvyknutý na hlasový výstup a napriek tomu chcú vedieť, čo NVDA hovorí. Je veľmi pravdepodobné, že má tento systém ešte nejaké chybičky, tak že akákoľvek odozva je určite vítaná.
	* NVDA predvolene nečíta všetku interpunkciu. Je to možné rýchlo prepnúť NVDA+p.
	* Zabudovaný eSpeak implicitne hovorí pomalšie; čo môže pomôcť tým, ktorý len inštalujú, alebo prvý krát začínajú používať NVDA.
	* Pridané sú používateľské slovníky, ktoré umožňujú získať kontrolu nad tým, ako budú niektoré frázy čítané hlasovým výstupom. Máme 3 typy slovníkov: predvolený, pre aktuálny hlas a dočasný slovník. Položky obsiahnuté v predvolenom slovníku ovplyvnia všetky frázy čítané NVDA. Slovník pre aktuálny hlas ovplyvní len čítanie pomocou aktuálneho hlasového výstupu s nastaveným aktuálnym hlasom. Dočasný slovník je určený pre situácie, keď chcete pridať pravidlo do slovníka len počas vykonávania určitej úlohy a nechcete, aby zmena bola zachovaná (po ukončení NVDA sa dočasný slovník vymaže). V aktuálnej verzii sú pravidlá slovníka regulárne výrazy.
	* Hlasové výstupy sú schopné využiť nastavenie výstupného zariadenia v dialógu Hlasový výstup..

=== Výkonnosť ===
	* NVDA nemá vysoké nároky na operačnú pamäť počas editácie obsahu v editačných poliach MSHTML.
	* Vylepšená navigácia v prvkoch, ktoré nemajú skutočný systémový kurzor (napr. okno histórie programov MSN messenger a windows live messenger, položky zoznamov a stromových zoznamov).
	* Lepšia podpora pre okná richEdit.
	* Počas jedného spustenia NVDA viacej nezaberá čím ďalej tým viacej pamäte
	* Opravené problémy pri opakovanom fokuse v okne príkazového riadku. NVDA zvyklo v takýchto situáciách úplne zamrznúť.

=== Klávesové príkazy ===
	* NVDA+shift+numpad6 a NVDA+shift+numpad4 Umožňujú navigáciu vpred a späť v rámci celej hierarchii. Znamená to, že na prezretie všetkých prvkov v okne aktuálnej aplikácii môžete použiť tieto príkazy bez toho, aby ste sa starali o vzťahy podradenosti či nadradenosti prehliadaných objektov. V prípade, že takýto posun prejde na inú úroveň v hierarchii, bude táto zmena indikovaná pípaním.
	* Mnohé nastavenia hlasového výstupu je možné vykonávať bez nutnosti otvorenia dialógu Nastavenia hlasu použitím tzv. skupiny nastavení hlasového výstupu. Ctrl+NVDA+šípky vľavo a vpravo menia aktuálnu voľbu v skupine a kombinácie Ctrl+NVDA+šípky hore a dolu menia hodnotu práve aktívnej voľby.
	* Možnosť prečítať vybratý text v editačných poliach (NVDA+shift+šípka hore).
	* Niektoré príkazy NVDA, ktoré čítajú text dokážu text aj vyhláskovať (napr. oznámenie aktuálneho riadku, slova, znaku, objektu).
	* Capslock, insert ako aj numerický insert môžu byť použité ako kláves NVDA. Dvojité stlačenie niektorej z týchto klávesy pošle klávesu operačnému systému, čím napodobníte chovanie ako keby NVDA ani nebol spustený. Na nastavenie NVDA klávesov môžete použiť dialóg Nastavenia klávesnice.

=== Podpora pre rôzne aplikácie ===
	* V histórii programov MSN messenger a windows live messenger je možné vyberať a kopírovať text.
*Provizórná podpora pre Audacity
	* Podpora pre viaceré prvky v Skype
	* Zdokonalená podpora pre Miranda-im
	* Opravené problémy s oznamovaním fokusu pri otváraní HTML správ v programe Outlook Express.
	* Polia pri práci s diskusnými skupinami sú správne pomenované v programe Outlook Express.
	* NVDA dokáže čítať adresy v programe Outlook Express (komu, kópia...)
	* Oznamovanie fokusu v zozname správ v programe Outlook Express by malo byť po vymazaní správy presnejšie.

=== Aplikačné rozhrania ===
	* Zmeny v objektovej navigácii pre MSAA objekty. Ak okno má posúvač, systém menu, je možné ich zamerať navigačným objektom.
	* Podpora pre IAccessible2. Okrem toho, že toto umožní oznamovanie viacerých rolí a stavov, umožňuje to tiež čítať a vyberať text v editačných poliach programov ako firefox 3 a thunderbird 3.
	* Podpora pre editačné polia scintilla (notepad++ alebo tortoyse SVN).
	* Podpora pre java access bridge. Umožňuje čiastočný prístup k OpenOffice a iným samostatným java aplikáciám..

=== Myš ===
	* Lepšia podpora čítania textu počas posúvania kurzorom myšy. Je to teraz o mnoho rýchlejšie a tiež v niektorých prvkoch (editačných poliach, oknách java a IAccessible2) číta slovo pod kurzorom myši. Toto môže byť užitočné pre slabozrakých, ktorí by chceli prečítať špecifické časti textu pod kurzorom myši.
	* Do dialógu nastavenia myši bola pridaná nová voľba Pohyb myši Indikovať zvukom. Keď je to zaškrtnuté, pri každom pohybe NVDA krátko zapípa. Výška tónu reprezentuje ypsilónovú os, a vyváženie kanálov reprezentuje x-ovú os. Toto umožní nevidiacemu získať čiastočnú predstavu, kde približne sa kurzor myši práve nachádza. Toto tiež závisí na voľbe oznamovať objekty pod kurzorom myši. Znamená to, že ak sa rýchlo potrebujete zbaviť pípania aj oznamovania, môžete stlačiť NVDA+m. Hlasitosť pípania sa tiež mení podľa množstva jasu na aktuálne prechádzanom mieste.

=== Prezentácia objektov ===
	* Vylepšená podpora pre štandardné stromové zoznamy. NVDA dokáže oznamovať počet položiek vo vetve pri jej rozbalení. Oznamovaná je tiež úroveň vnorenia a pozícia aktuálnej položky v rámci otvorenej vetvy.
	* Prepracované čítanie fokusu pri pohybe v aplikačných oknách a v oknách operačného systému. Teraz okrem informácií o položke, ktorá získa fokus NVDA tiež informuje o položkách, v ktorých je práve aktívna položka vnorená. Napríklad ak sa presuniete na tlačidlo a tlačidlo je súčasťou zoskupenia, bude oznámené aj zoskupenie aj tlačidlo.
	* NVDA sa pokúša automaticky prečítať správy v dialógových oknách hneď ako sa objavia. Toto je dostatočne presné vo väčšine prípadov, no žiaľ stále sú aj situácie, ktoré by bolo možné zlepšiť.
	* Do dialógu Prezentácia objektov bolo pridané začiarkavacie políčko Oznamovať popis objektov. Skúsení užívatelia by v niektorých situáciách mohli chcieť toto odčiarknúť (najmä v prípade prehliadaní okien java aplikácií).
	* V editačných poliach NVDA automaticky oznamuje vybratý text pri získaní fokusu. Ak nie je vybratý žiadny text, NVDA prečíta aktuálny riadok.
	* NVDA je teraz viacej ohľaduplný keď pípa pri aktualizácii priebehu. Najpozoruhodnejšie to ovplivňuje prácu v aplikáciách ako napr. lotus symphony alebo accessibility probe.

=== Používateľské rozhranie ===
	* Bolo odstránené hlavné okno. Nahradené je kontextovým menu..
	* Dialóg nastavenia užívateľského rozhrania bol premenovaný na Všeobecné nastavenia. Tiež obsahuje zoznamový rámik, ktorý nastavuje úroveň logovania správ, ktoré sa budú zapisovať do log súboru NVDA. Pozor! súbor bol tiež premenovaný z debug.log na nvda.log.
	* Z dialógu prezentácia objektov bolo odstránené začiarkavacie políčko oznamovať názvy zoskupení, pretože oznamovanie zoskupení je už vyriešené inak.
== 0.5 ==
	* pridaný český preklad a dokumentácia (vďaka Tomáš Valúšek).
	* pridaný švédsky preklad (vďaka Daniel Innala).
	* prepracovaný skript na oznamovanie času a dátumu.
	* NVDA má zabudovaný hlasový výstup eSpeak, ktorý vyvíja Jonathan  Duddington. Je veľmi malý s rýchlou odozvou a podporuje množstvo rôznych jazykov. Sapi kompatibilné Hlasové výstupy môžete stále používať, eSpeak bude nastavený ako predvolený. ESpeak nezávisí na predchádzajúcej inštalácii ďalšieho software, tak že eSpeak môžete použiť na hociktorom počítači z USB kľúčenky alebo proste kdekoľvek. Viacej informácií o eSpeaku ako aj ďalšie verzie nájdete na web stránke http://espeak.sourceforge.net/ .
	* Vstavaný eSpeak bude hovoriť v rovnakom jazyku ako je nastavený jazyk NVDA, ak nebol pred tým zvolený iný hlas eSpeaku.
	* bola opravená chyba, keď NVDA oznamoval nesprávny znak pri použití klávesu delete v editačných poliach programu internet explorer a Outlook Express.
	* Podpora pre viacej editačných polí Skype.
	* Virtuálne dokumenty sú načítané len z okna, ktoré má fokus. Toto zamedzí niektoré problémy viditeľné keď je zapnuté okno z náhľadom v programe Outlook Express.
	* pridané parametre na použitie z príkazového riadku: -m, --minimal: neprehrávaj zvuky pri spúšťaní/ukončení a nezobrazuj hlavné okno ak je jeho zobrazovanie povolené. -q, --quit: vypne prípadné ďalšie inštancie NVDA a skončí -s, --stderr-file <názov súboru>: špecifikuje cestu k súboru, kde bude NVDA zapisovať nezachytené výnimky a chybové hlásenia -d, --debug-file <názov súboru>: cesta k súboru, do ktorého NVDA ukladá informácie potrebné pre debugovanie -c, --config-file: cesta k prípadnému alternatívnemu konfiguračnému súboru -h, -help: zobrazí pomocný text obsahujúci zoznam argumentov príkazového riadku.
	* opravená chyba, keď názvy interpunkčných znakov neboli preložené pri používaní iného ako anglického jazyka a čítanie napísaných znakov bolo zapnuté.
	* pridaný slovenský preklad.
	* pridané dialógy nastavenia virtuálneho prehliadača a nastavenia formátovania dokumentov.
	* pridaný francúzsky preklad (vďaka Michel Such).
	* pridaný skript na prepínanie pípania pri aktualizácii priebehu (NVDA+u).
	* viacej hlásení NVDA je možné preložiť do cudzích jazykov. Zahŕňa to aj popisy skriptov v režime klávesovej nápovedy.
	* do virtuálneho prehliadača pridaný dialóg hľadať. CTRL+f otvorí dialóg, kde môžete napísať text, ktorý si na práve otvorenej stránke želáte vyhľadať. Po stlačení f3 bude vyhľadaný ďalší výskyt toho istého textu.
	* Keď je zapnuté čítanie napísaných znakov, viacej z nich môže byť prečítaných. Technicky môžu byť prečítané znaky z ascii kódmi od 32 do 255.
	* Premenované názvy niektorých navigačných prvkov pre lepšiu zrozumiteľnosť.
	* Pri posúvaní v zobrazení zoznamu a stromovom zozname nie sú čítané názvy položiek (položka zoznamu a položka stromového zoznamu) - umožňuje rýchlejšiu navigáciu.
	* vlastnosť Has Popup je prečítaná ako podmenu.
	* Niektoré jazyky používajú špeciálny prefix (ctrl+alt alebo alt-GR) na vkladanie niektorých špeciálnych znakov. Ak je čítanie napísaných znakov zapnuté, NVDA dokáže takto napísané znaky oznamovať.
	* opravené problémy s čítaním statických textov.
	* pridaný preklad do tradičnej čínštiny, (vďaka Coscell Kao).
	* reštruktúrovaná časť NVDA kódu, čo môže odstrániť problémy súvisiace s používateľským rozhraním NVDA (napr. problémy s dialógovými oknami nastavení).
	* Pridaná podpora sapi4. v súčasnosti obsahuje NVDA 2 ovládače sapi4, prvý je založený na kóde od firmy Serotek, a druhý používajúci objekt ActiveVoice.ActiveVoice. Oba tieto ovládače majú problémy, vyberte si ten, ktorý lepšie funguje s vašou konfiguráciou.
	* Pri pokuse o spustenie novej inštancie NVDA bude táto ukončená. Viacej spustených kópií NVDA robilo systém nepoužiteľný.
	* premenovaný názov hlavného okna NVDA z rozhranie NVDA len na NVDA.
	* opravená chyba, keď pri stlačení klávesu backspace v editačnom poli programu Outlook Express dochádzalo k výnimke.
	* Skript od Rui Batista, ktorý oznamuje stav batérie na note bookoch (NVDA+shift+b).
	* Pridaný hlasový výstup s názvom ticho. tento ovládač nehovorí nič, umožňuje NVDA ostať úplne v tichosti. Toto by mohlo byť použiteľné spolu s podporou braillských riadkov (keď nejaká bude).
	* Pridané nastavenie zmeny výšky hlasu pri veľkých písmenách. (vďaka J.J. Meddaugh).
	* pridaný patch od J.J. Meddaugh ktorý upravuje skript na prepínanie oznamovania objektov pod kurzorom myši tak, aby oznamoval zapnuté alebo vypnuté tak ako je to v ostatných prípadoch namiesto zmeny celej hlášky.
	* pridaný španielsky preklad (es)  (vďaka Juan C. Buno).
	* pridaný maďarský preklad (vďaka Tamas Gczy).
	* pridaný portugalsky preklad (vďaka Rui Batista).
	* po prepnutí hlasu v dialógu nastavenie hlasu je výška, rýchlosť a hlasitosť nastavená na predvolenú hodnotu práve aktivovaného hlasu namiesto vnucovania predošlých hodnôt. Toto odstraňuje problém, že hlasové výstupy ako eloquence alebo viavoice začali po prepnutí čítať veľmi rýchlo.
	* opravená chyba, keď v okne príkazového riadku sa stratila reč alebo NVDA úplne zmrzol.
	* NVDA dokáže pri prvom štarte nastaviť jazyk používateľského rozhrania podľa miestnych nastavení windows. Samozrejme len v prípade ak preklad v danom jazyku už existuje. Stále je tiež možné nastaviť jazyk ručne v dialógu nastavenia užívateľského rozhrania.
	* pridaný skript 'toggleReportDynamicContentChanges' (NVDA+5). toto zapína alebo vypína či nový text alebo iné dynamické zmeny majú byť oznamované automaticky. zatiaľ to funguje len v okne príkazového riadku.
	* pridaný skript 'toggleCaretMovesReviewCursor' (NVDA+6). Toto zapína a prepína či kurzor navigačného objektu má automaticky nasledovať systémový kurzor. je to užitočné v okne príkazového riadku na čítanie textu počas aktualizácie obrazovky.
	* pridaný skript 'toggleFocusMovesNavigatorObject' (NVDA+7). Toto prepína či navigačný objekt sa vždy presunie na aktuálny objekt pri zmene fokusu.
	* Pridaná dokumentácia v rôznych jazykoch. zatiaľ je tam: francúzština, španielčina, fínčina, čeština a slovenský súbor čítaj ma.
	* z binárnej distribúcie boli odstránené poznámky pre vývojárov.
	* opravené problémy s windows live messenger a MSN messenger pri prehliadaní kontaktlistu.
	* prichádzajúce správy sú automaticky čítané v okne windows live messenger. (funguje len s anglickou verziou).
	* História v okne windows live messengeru je čitateľná použitím kurzorových klávesov. (funguje len s anglickou verziou).
	* pridaný skript 'passNextKeyThrough' (NVDA+f2). Po stlačení tohoto klávesového príkazu bude ďalší stlačený kláves prepustený windows. Toto je užitočné v prípadoch, keď potrebujete v niektorej aplikácii použiť nejakú klávesovú skratku, ktorú už používa NVDA.
	* NVDA viacej nemrzne na dlhšie než minútu pri otváraní veľkých dokumentov v aplikácii  MS Word.
	* opravená chyba keď v programe Microsoft Word po opustení tabuľky a opätovnom návrate do tej istej bunky NVDA neprečítal správne súradnice.
	* skripty na znižovanie a zvyšovanie tempa hlasového výstupu nemôžu prejsť na hodnoty väčšie než 100 a menšie než 0.
	* Ak pri výbere jazyka v okne nastavenia používateľského rozhrania nastane chyba, používateľ je na to upozornený oknom so správou.
	* NVDA sa po zmene jazyka v okne nastavenia používateľského rozhrania opýta, či chcete vykonať reštart a uložiť konfiguráciu.
	* Pridané okno s chybovou správou ak nie je možné aktivovať hlasový výstup zvolený v okne nastavenia hlasového výstupu.
