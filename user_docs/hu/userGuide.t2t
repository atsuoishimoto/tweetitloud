NVDA NVDA_VERSION felhasználói útmutató


%!includeconf: ../userGuide.t2tconf
%kc:title: NVDA NVDA_VERSION billentyűparancsok listája

A fordításban részt vettek:
Németh Dávid, Osztolykán Róbert, Ócsvári Áron, Dr. Simon Gergely

= Tartalomjegyzék =[toc]
%%toc

+ A kézikönyv használata +

Tisztelt Felhasználó!

Ön most a Non Visual Desktop Access (azaz NVDA) képernyőolvasó program felhasználói kézikönyvét olvassa.

ez egy html dokumentum, amelyet webböngésző programja (Internet explorer, Firefox, stb.) nyitott meg.

Ezt a kézikönyvet háromféleképpen érheti el:

- az interneten 
- az NVDA menüjében, 
- a fájlrendszerben az NVDA dokumentációs mappájában.
-

NVDA képernyőolvasó használata esetén nyomja meg az insert-N billentyűparancsot, a menüből válassza a súgó almenüt, abban a felhasználói útmutató parancsot.

Ha ezt a kézikönyvet más képernyőolvasó programmal olvassa, kérjük, forduljon segítségért az adott képernyőolvasó súgójához, dokumentációjához vagy technikai támogató szolgálatához. Az NVDA honosító csapatnak nem áll módjában más képernyőolvasók használatához segítséget nyújtani.

Ha az NVDA képernyőolvasó programot futtatja, az NVDA billentyűparancsai nagy segítségére lesznek a dokumentumban való tájékozódáskor.

Néhány billentyűparancs a teljesség igénye nélkül:

- A tartalomjegyzékben válasszon egy hivatkozást és nyomja meg az entert, a program a kívánt dokumentumrészhez (fejezethez, alfejezethez) ugrik.
- A hivatkozások listáját az NVDA+f7 billentyűvel (insert + f7, vagy capslock+f7) kérheti le 
- a tab billentyűvel hivatkozásról hivatkozásra léphet.
- A H és shift+H billentyűkkel címsorról címsorra ugrálhat előre vagy hátra 
- Az L billentyűvel listát, 
- az I billentyűvel listaelemet kereshet, így könnyedén megtalálja az Önt érdeklő felsorolásokat. 
- Az NVDA billentyű valamelyik Insert vagy a capslock lehet, ld. később részletesen. 
- Az NVDA-gomb+controll+F billentyűparanccsal tetszőleges kifejezésre kereshet 
- A folyamatos felolvasást az NVDA+lenyíllal indíthatja el, a felolvasást bármikor megállíthatja a controll billentyűvel. 
- Az alt-f4 a böngészőprogramot, a controll-f4 (vagy control-w) a megnyitott böngészőlapot zárjabe anélkül, hogy a többi megnyitott oldal bezáródna. 
-

+ Bevezetés +
++ Általános Jellemzők ++

Az NVDA egy beszédszintetizátor, vagy braille kijelző segítségével hozzáférést bisztosít a Windows operációs rendszerhez, valamint számos egyéb alkalmazáshoz vakok és gyengénlátók számára.
Főbb jellemzői:
- Telepítés nélküli futtatás egy USB hordozható eszköz használatával
- Webböngészés a Mozilla Firefox, Google Chrome, vagy a Microsoft Internet Explorer programokkal
- Könnyen használható, beszédtámogatást nyújtó telepítő
- Email-ek használata a Mozilla Thunderbird, Outlook Express, Windows Mail, és Windows live mail programokkal
- A Microsoft Word és Excel támogatása
- A vakbarát Java alkalmazások támogatása
- Az Adobe Reader program támogatása
- Az IBM Lotus Symphony támogatása
- A Windows Parancssor és konzolos alkalmazások támogatása
- Az egérmutatónál lévő szöveg automatikus bemondása és választható hangjelzés az egér pozíciójának megállapításához
- A frissíthető braille kijelzők támogatása
-

++ Honosítás ++

Fontos, hogy az emberek a világ bármely részén, nyelvi korlátok nélkül, egyenlően hozzáférhessenek a különböző, a technológia nyújtotta lehetőségekhez. Az NVDA jelenleg több mint húsz nyelvre lett lefordítva, többek között: Brazil Portugál, Horvát, Cseh, Finn, Francia, Galíciai, Német, Magyar, Olasz, Japán, Portugál, Orosz, Szlovák, Spanyol, Hagyományos Kínai, Afrikai, Lengyel, Tájföldi, Ukrán és Vietnám.

++ Beszédszintetizátor Támogatás ++

Az üzenetek és a felhasználói felület többnyelvűsége mellett az NVDA lehetőséget bisztosít a tartalom megfelelő nyelvű felolvasásához, amennyiben a használni kívánt beszédszintetizátor képes az adott nyelven megszólalni.

Az NVDA tartalmazza az [ESpeak http://espeak.sourceforge.net/], egy ingyenes, nyílt forráskódú és többnyelvű beszédszintetizátor programot. Ezen kívül a SAPI4 és SAPI5 beszédmotorok, valamint az Audiologic beszédszintetizátor is használható a beszéd előállításához.

++ Braille támogatás ++

A Braille kijelzővel rendelkező felhasználók számára az NVDA lehetőséget biztosít az információ megjelenítésére a kijelzőn. Az NVDA a Freedom Scientific Pacmate és Focus kijelzőket, a Handy Tech kijelzőt, valamint a BRLTTY programcsomagban található kijelzőket támogatja, ha ezek fel vannak telepítve a számítógépre.

Az NVDA számos nyelv braille tábláját támogatja. A legtöbb esetben az 1-es és 2-es rövidítési fokozat is rendelkezésre áll. Az angol felhasználók részére az egységes és az US braille kódok is elérhetőek.

++ Licensz és Copyright ++

Copyright (C) 2006-2010 [NVDA Közreműködők http://www.nvda-project.org/]

Copyright (C) 2008-2010 [NVDA honosítási project http://www.nvda.hu]

Az NVDA a GNU Általános Nyilvános Licensz (2-es verzió) kitételeinek elfogadásával használható. A szoftver szabadon közzétehető vagy módosítható a licensz és a forráskód bárki számára elérhetővé tételével. Ez az eredeti és módosított szoftverre, valamint bármilyen a szoftver forráskódjából származó kódrészletre vonatkozik.

Ha többet szeretne megtudni, látogassa meg a következő (angol nyelvű) [honlapot http://www.gnu.org/licenses/old-licenses/gpl-2.0.html]
vagy nézze meg a szoftverhez mellékelt Copying.txt fájlt.

+ Rendszerkövetelmények +

- Operációs rendszerek: a Windows XP, Windows Vista, és Windows 7 bármely verziója (beleértve a szerver operációs rendszereket is), valamint részlegesen működhet Windows 2000 operációs rendszer alatt is
- Memória: 256 mb vagy több
- Processzor sebesség: 1.0 ghz vagy gyorsabb
- Kb. 50 mb szabad hely a merevlemezen.
-

+ Az NVDA letöltése +

Ha még  nincs NVDA képernyőolvasója, az [NVDA hivatalos oldaláról (angol) http://www.nvda-project.org], vagy a [honosítócsapat weboldaláról http://www.nvda.hu] letöltheti azt a letöltés oldalon az NVDA legfrissebb verziójára mutató hivatkozásra kattintva.

Az NVDA jelenleg két formátumban érhető el. Az egyik egy telepítő, mely telepítés közben beszédtámogatást nyújt. A másik egy önkibontó (.exe) fájl, az NVDA hordozható verzió, amelyet bárhonnan futtathat, akár thumb drive/pen drive-ről, vagy CD-ről is.

Ahoz, hogy az NVDA beszédtámogatást nyújtson a Windows bejelentkező képernyőjén, a felhasználói fiókok felügyeletét vezérlő képernyőn (UAC), vagy egyéb biztonsági képernyőkön, előbb azt telepíteni kell a rendszerre. A hordozható verziók ezekhez a képernyőkhöz nem képesek hozzáférni.

+ Az NVDA Telepítése +
++ Az NVDA Telepítő ++

Ha már rendelkezik az NVDA telepítőjével, keresse meg és jelölje ki, majd nyomja meg az enter billentyűt, vagy kattintson duplán a fájlon. Ekkor a telepítő elindul.

A telepítő betöltésekor az NVDA telepítési zenéje hallható. Betöltés után, az NVDA egy átmeneti példánya lehetővé teszi a telepítő utasításainak végrehajtását, ezzel az NVDA telepítését. Ha a telepítés elindítása előtt ön már futtatott egy NVDA verziót, a telepítő egy üzenetben tájékoztat a korábbi NVDA verzió bezárása előtt. Az enter billentyű megnyomása után a futó NVDA program bezárul. Ez azért szükséges, hogy a telepítő hibátlanul frissíteni tudja a szükséges fájlokat. A fájlok frissítése elött a telepítő eltávolítja a régebbi verziót a számítógépről, csak a felhasználói beállításokat hagyja meg.

A szolgáltatások telepítésénél engedélyezheti az NVDA parancsikonjának elhelyezését az asztalon. Ekkor a programot a control+alt+n billentyűparanccsal el is indíthatja. Figyelem! Néhány programozási nyelvben sokat használják a } (végkapcsos) jelet, mely a magyar billentyűzeten ennek a billentyűparancsnak felel meg.
Megjegyzés: Ha az asztali parancsikon létrehozása után az NVDA használat közben a megszokottól eltérően működik, a gyorsbillentyű lenyomásának hatására a program újraindul.

A telepítés befejezése után a telepítő elindítja az újonnan telepített NVDA programot az előző verzió beállításaival.

++ Az NVDA Hordozható exe Fájl ++

Ha az NVDA hordozható exe fájlt töltötte le, használat előtt ki kell csomagolnia a merevlemezre, vagy bármilyen más háttértárolóra.

Indítsa el a .exe fájlt és kövesse a képernyőn megjelenő utasításokat a fájlnak egy tetszőleges mappába történő kicsomagolásához.

Amennyiben szeretne az NVDA-hoz parancsikont készíteni, keresse meg az nvda.exe fájlt, majd Windows Xp esetén válassza a "küldés asztalra (parancsikon)" menüt a fájlhoz tartozó helyi menüből. Ezt követően a parancsikont tetszőlegesen átnevezheti, tulajdonságlapján, amelyet az alt-enterrel hívhat elő, billentyűparancsot is adhat a programnak, például a 0 meghatározásával a magyar NVDA az alt-controll-0 billentyűparanccsal is indítható.

+ Az Első Lépések Az NVDA-val +
++ Az NVDA Elindítása ++

Ha ön az NVDA telepítős változatát használja,  az NVDA a control+alt+n billentyűparanccsal (ha ezt engedélyezte a telepítéskor), vagy az enter billentyű megnyomásával a start menü NVDA almenüjéből elindítható. A futtatás menüből is elindíthatja a programot (start gomb +r), írja be a megjelenő mezőbe, hogy NVDA, majd nyomja meg az enter billentyűt.

Ha a hordozható exe fájl verziót szeretné elindítani, nyissa meg a kicsomagolt fájlok mappáját, jelölje ki az nvda.exe fájlt, nyomja meg az enter billentyűt, vagy kattintson kétszer az nvda.exe fájlra.

Az NVDA elindulását egy emelkedő hang jelzi. A program betöltődése a számítógép, vagy egy lassabb hordozható eszköz sebességétől függően akár pár percig is eltarthat. Ha ez eltér a megszokottól , az NVDA az "Az NVDA betöltése folyamatban, kérem várjon..." üzenettel tájékoztat.

Ha a program betöltődése nem így történik, hanem a Windows hibahang, vagy csökkenő hangjelzés hallható, akkor hiba történt. Ekkor kérjük, jelezze a problémát az NVDA fejlesztőknek. Az NVDA hivatalos weboldalán erről részletes információ olvasható.

Az NVDA első indításakor egy üdvözlőképernyő tájékoztat az NVDA módosítóbillentyűről (a továbbiakban: NVDA vagy NVDA billentyű), valamint az NVDA menüjéről. (A későbbiekben ezekről még lesz szó). A párbeszédablakban két jelölőnégyzet található. Az elsővel beállítható a capslock billentyű használata NVDA billentyűként, a másodikkal pedig a párbeszédablak megjelenítése az NVDA minden elindulásakor szabályozható. A capslock billentyű egyrészt a notebook-használóknak lehet hasznos, másrészt a jobbkézzel leüthető billentyűk esetén kényelmesebb használni, mint valamelyik insertet. Ha a capslockot eredeti funkciójában szeretné használni, nyomja meg gyorsan kétszer, ezzel lehet bekapcsolni, és ugyanígy kell kikapcsolni is.

++ Az NVDA Billentyűparancsai ++

+++Az NVDA gombról +++

A legtöbb NVDA specifikus billentyűparancshoz szükség van az NVDA billentyűre, és egy vagy több billentyű megnyomására. Ezek közül kivételt képeznek a szövegáttekintő billentyűparancsok, melyek a numerikus billentyűzet segítségével érhetőek el, valamint a navigációs gyorsbillentyűk, melyeket a virtuális kijelzőkben használunk. 

Alapértelmezettként mind a numerikus Insert, mind pedig a normál Insert billentyű használható NVDA billentyűként. Van lehetőség azonban a capslock billentyű beállítására is NVDA billentyűként (LD feljebb).

+++ A billentyűzet súgó +++
Rengeteg billentyűparancsról említést teszünk ebben a felhasználói útmutatóban, de a billentyűparancsok legegyszerűbb megismerése a billentyűzet súgó bekapcsolásával érhető el.

A billentyűzet súgó bekapcsolásához nyomja meg az NVDA+1 billentyűket. Kikapcsolásához használja ugyanezt a billentyűkombinációt. A billentyűzet súgóban - ha funkcióval van ellátva  bármely billentyű, akkor megnyomása esetén arról rövid tájékoztatást kapunk. A billentyűk nem fognak a megszokott módon működni, lehetővé téve a billentyűk minnél jobb megismerését.

+++ Billentyűzet kiosztás beállítása +++

Az NVDA jelenleg az asztali, és a laptop billentyűzet kiosztást támogatja.
Alapértelmezetten az NVDA az asztali kiosztást használja, de ezt átállíthatja a beállítások menüben található billentyűzet menüpontot megnyitva.

Az asztali kiosztás használatakor számos NVDA specifikus billentyű a numerikus billentyűzeten érhető el (ha a numlock ki van kapcsolva).
Ezzel szemben a laptopok többségén nem található meg külön a numerikus billentyűzet, -bár néhányon az fm billentyű és a betük/számok lenyomásával emulálni lehet (7 8 9 u i o j k l , stb).
Ha ezt a funkciót az ön laptopja nem támogatja, akkor át kell állítania a billentyűzet kiosztást a laptop kiosztásra.

++ Az NVDA Menüje ++

Az NVDA menüje elérhetővé teszi az NVDA beállításait, ugyanitt megtekintheti a súgót, elmentheti és betöltheti a beállításokat, módosíthatja a kivétel szótárat, elolvashatja a  napló fájlt, valamint kiléphet az NVDA programból. 

A Windows bármely területén, az NVDA futása közben az NVDA menü az NVDA+n billentyűparanccsal aktiválható. A menü aktiválása után használja a nyíl billentyűket a navigáláshoz, és az enter billentyűt egy menüelem aktiválásához. A beállítások almenü az NVDA beállításainak megváltoztatását teszi lehetővé. Az eszközök almenü egy pár hasznos alkalmazást tartalmaz, mint például az NVDA naplónézőjét és a NVDA Python konzolt fejlesztők részére. A súgó almenüben többek között megtekintheti a felhasználói útmutatót és a billentyűparancsok listáját. Szintén az NVDA menüből mentheti el, illetve töltheti be a beállításokat. Ugyancsak ebben a menüben léphet ki az NVDA programból.

Az NVDA menü a rendszertálcáról is elérhető. Kattintson a jobb egérgombbal az NVDA rendszertálcaikonjára, vagy a windowsgomb+b billentyűparanccsal ugorjon a rendszertálcára, majd a nyíl billentyűkkel keresse meg az NVDA ikonját és nyomja meg az alkalmazás billentyűt.

++ Néhány alapvető billentyűparancs ++
%kc:beginInclude
|| név | billentyűparancs | leírás |
| beszéd leállítása | control | a beszéd leállítása |
| A beszéd megállítása | Shift | Az első lenyomáskor a beszéd abbamarad, de a gomb újbóli lenyomása után a beszéd a megállítás helyétől folytatódik. Ez csak azokkal a beszédszintetizátorokkal működik, amelyek támogatják ezt a funkciót. |
| NVDA Menü | NVDA+n | Felugrik az NVDA menüje, ahonnan elérheti a beállításokat, a súgót, stb. |
| A billentyűzet súgó be-ki kapcsolása | NVDA+1 | Ha a billentyűzet súgó be van kapcsolva, és ha funkcióval van ellátva  bármely billentyű, akkor megnyomása esetén arról rövid tájékoztatást kapunk. |
| Az NVDA bezárása | NVDA+q | Bezárja a programot|
| A jelenlegi idő | NVDA+f12 | Egyszeri megnyomásra a jelenlegi időt, kétszeri (gyors) megnyomásra az aktuális dátumot mondja be. |
%kc:endInclude

+ Navigáció az NVDA-val +

++ Navigáció a fókusszal ++

Az NVDA-val való leggyakoribb navigációs mód a Windows fókuszának változtatásával történik. Ez esetben a Windows szabványos billentyűparancsok használhatóak:

- A tabbal és shift-tabbal lépkedhet előre-hátra a vezérlőelemek között
- Az alttal hívhatja elő a menüsort és a menükben a nyilakkal közlekedhet
- A futó alkalmazások között az alt-tabbal válthat
-

Ez esetben az NVDA felolvassa, hogy mi kerül a fókuszba.

Ha az NVDA felolvas egy elemet (Pl. ha a fókuszt ráhelyezzük), akkor bemondja az elem nevét, típusát és állapotát, értékét, leírását, billentyűparancsát és az esetleg még rendelkezésre álló további információkat. Ebben nagy fokban hasonlít a többi képernyőolvasóra, de az elemtípusok megnevezése egy kicsit eltérő lehet. 
Néhány hasznos billentyűparancs a fókusszal történő mozgás esetén:
%kc:beginInclude
|| Név | Billentyűparancs | Leírás |
| aktuális objektum felolvasása | NVDA+tab | Bemondja az aktuális fókuszban lévő vezérlőelemet, vagy objektumot, kétszeri lenyomásra betűzi.
| Az aktív ablak felolvasása | NVDA+B | Felolvassa az előtérben lévő ablak tartalmát (hasznos lehet párbeszédpanelek felolvastatásakor) 
| Az ablak címének bemondása | NVDA+T | Felolvassa az aktív ablak címét 
%kc:endInclude

++ Navigáció a rendszerkurzorral ++

Ha a fókusz olyan vezérlőelemen áll, amely szerkesztőkurzort (rendszerkurzort) tartalmaz, abban a nyilakkal közlekedhet és úgy végezhet benne szerkesztési műveleteket, mint az NVDA nélkül is tenné. Az NVDA felolvassa a karakterek, szavak, sorok közti mozgást, sőt azt is, ha egy szöveg ki van jelölve, vagy a kijelölése megszűnik.

Ha a rendszerkurzorral navigálunk, az áttekintő kurzor követni fogja azt.

Az NVDA a következő billentyűparancsokat biztosítja a rendszerkurzor mozgatásához:
%kc:beginInclude
|| Név | Billentyűparancs | Leírás |
| folyamatos felolvasás | NVDA+lenyíl | A rendszerkurzor aktuális pozíciójától a szöveg végéig olvas. |
| Aktuális sor felolvasása | NVDA+felnyíl | Felolvassa a kurzornál lévő sort, kétszer megnyomva betűzi azt. |
| A kijelölt szöveg felolvasása | NVDA+Shift+felnyíl | Felolvassa a kijelölt szöveget. |
| A karakter formázásának bemondása | NVDA+f | Bemondja a formázási beállítását annak a karakternek, melyen a rendszerkurzor éppen áll. |

Ha egy táblázatban áll, a következő billentyűparancsok érhetők el:
|| Név | Billentyűparancs | Leírás |
| ugrás az előző oszlophoz | control+alt+balranyíl | A rendszerkurzort az azonos sorban lévő előző oszlophoz helyezi. |
| Ugrás a következő oszlophoz | control+alt+jobbranyíl | A rendszerkurzort a következő, ugyanabban a sorban lévő| oszlophoz helyezi. |
| Ugrás az előző sorhoz | control+alt+felnyíl | A kurzort ugyanabban az oszlopban az előző sorhoz helyezi. |
| Ugrás a következő sorhoz | control+alt+lenyíl | A kurzort ugyanabban az oszlopban a következő sorra helyezi. |
%kc:endInclude
 
++ Közlekedés az elemek között ++
Használja a navigátor kurzort ha szeretné az operációs rendszert, vagy egy adott alkalmazást feltérképezni. Ekkor a rendszerfókusz nem változik.
Ennek segítségével lehetősége van a vezérlőelemek közötti mozgásra és a vezérlőelemek szövegeinek felolvasására, pl. szövegmezők, gombok, jelölőnégyzetek, csúszkák, listák és szerkeszthető szövegmezők esetén.
Az objektumok közötti mozgáskor az NVDA a rendszerkurzorhoz hasonlóan felolvassa az aktív objektumot.

Az egymás melletti elrendezés helyett (főként az oda-vissza mozgás elkerüléseként), az objektumok hierarchikus csoportba vannak rendezve.
Ez azt eredményezi, hogy ha egy adott objektum több objektumot tartalmaz, először az első gyermekobjektumra kell lépni, ekkor a tartalma is hozzáférhetővé válik.
Például ha a képernyőn egy lista szerepel, a listaelemek megtekintéséhez először a lista első gyermekelemére (azaz a lista első elemére) kell lépnie. Ekkor a lépés az előző/következő objektumra billentyűparancsok a listaelem objektumai (elemei) között fognak lépkedni.
A listaobjektumhoz visszatérve ezek a billentyűparancsok ismét a listával egy szinten lévő objektumokon lépkednek.
Hasonlóképpen, egy eszköztár vezérlőelemeinek megtekintéséhez az eszköztár első gyermekobjektumára (vezérlőelemére) kell lépnie.

Az elemek közötti közlekedéshez használjuk a következő billentyűparancsokat:
%kc:beginInclude
|| Név | asztali billentyűparancs | Laptop billentyűparancs | Leírás |
| az aktuális objektum bemondása | NVDA+5 a numerikus billentyűzeten | NVDA+control+i | Felolvassa az aktuális objektumot, kétszeri megnyomásra betüzi azt. |
| Az objektum szülőelemére lépés | NVDA+8 a numerikus billentyűzeten | NVDA+shift+i | A szülő elemre lép (egy szinttel visszalép a fanézet gyökere felé). |
| az előző elemre lépés | NVDA+4 a numerikus billentyűzeten | NVDA+control+j | Az előző, a jelenlegivel azonos szinten lévő elemre lép. |
| A következő elemre lépés | NVDA+6 a numerikus billentyűzeten | control+NVDA+l | A következő, a jelenlegivel azonos szinten lévő elemre lép |
| Az első gyermekelemre lépés | NVDA+2 a numerikus billentyűzeten | NVDA+shift+vessző | Az aktuális objektum első gyermekelemére lép. |
| A navigátor kurzor és az áttekintő kurzor áthelyezése | NVDA+minusz a numerikus billentyűzeten | NVDA+control+backspace | A navigátor kurzort az aktuális fókuszhoz, az áttekintő kurzort ha lehetséges, a kurzor aktuális pozíciójához helyezi. |
| Az aktuális objektum aktiválása | NVDA+enter a numerikus billentyűzeten | NVDA+enter | Aktiválja az aktuális elemet (pl. enter, szimpla vagy dupla kattintás). |
| A kurzor áthelyezése a navigátor kurzorhoz | NVDA+shift+Minusz a numerikus billentyűzeten | NVDA+shift+backspace | A kurzort a navigátor kurzorhoz helyezi |
| Elem pozíciójának bemondása | NVDA+delete a numerikus billentyűzeten | NVDA+delete | Felolvassa az adott elem pozícióját a képernyőn |
%kc:endInclude

Megjegyzés: A funkciók megfelelő működéséhez A numlock billentyűnek kikapcsolt állapotban kell lennie.

Ha a fókusszal navigál, a navigátor kurzor alatt lévő elem a fókusszal együtt változik. Ha azt szeretné, hogy a navigátor kurzor egy adott helyen maradjon, kapcsolja ki a fókusz követését a navigátor kurzorral lehetőséget az NVDA+7 billentyűparanccsal.

++ Az aktuális elem szövegének áttekintése ++

Az NVDA lehetővé teszi, hogy az adott elem tartalmát betűről betűre, szóról szóra, sorrol sorra átolvassa. Ez hasznos pl. parancssorablakban, vagy olyan helyen, ahol csak korlátozott rendszerkurzor aktív, esetleg ha ilyen nem található.

Ha mozgatja az áttekintő kurzort, a rendszer kurzor nem követi azt. Ezzel szemben az áttekintő kurzor követi a rendszer kurzor mozgását, amit természetesen kikapcsolhat.

Az áttekintő kurzor billentyűparancsai:
%kc:beginInclude
|| Név | Asztali billentyűparancs | Laptop billentyűparancs | Leírás |
| ugrás a szöveg első sorára | Shift+7 a numerikus billentyűzeten | NVDA+7 | Az áttekintő kurzort a szöveg első sorára viszi. |
| Ugrás az előző sorra | 7 a numerikus billentyűzeten | NVDA+u | Az áttekintő kurzort az előző sorra viszi. |
| Az aktuális sor felolvasása |8 a numerikus billentyűzeten | NVDA+i | felolvassa az áttekintő kurzornál lévő sort, háromszor megnyomva betűzi azt |
| Ugrás a következő sorra | 9 a numerikus billentyűzeten | NVDA+o | Az áttekintő kurzort a szöveg következő sorára helyezi. |
| alsó sor felolvasása | Shift+9 a numerikus billentyűzeten | NVDA+9 | Az áttekintő kurzort a szöveg alsó sorához helyezi |
| Ugrás az előző szóhoz | 4 a numerikus billentyűzeten | NVDA+J | Az áttekintő kurzort a szöveg előző szavához helyezi. |
| jelenlegi szó felolvasása | 5 a numerikus billentyűzeten | NVDA+k | Bemondja az áttekintő kurzornál lévő szót. Háromszori lenyomásra betűzi azt. |
| Ugrás a következő szóhoz | 6 a numerikus billentyűzeten | NVDA+l | Az áttekintő kurzort a következő szóhoz helyezi. |
| Ugrás a sor elejére | Shift+1 a numerikus billentyűzeten | NVDA+shift+u | Az áttekintő kurzort az aktuális sor elejére helyezi. |
| Ugrás az előző karakterre | 1 a numerikus billentyűzeten | NVDA+m | az áttekintő kurzort az előző karakterhez helyezi. |
| Jelenlegi karakter felolvasása | 2 a numerikus billentyűzeten | NVDA+vessző | Bemondja azt a karaktert, ahol az áttekintő kurzor található. Háromszori lenyomásra a decimális és a hexadecimális kódját mondja be. |
| Ugrás a következő karakterre | 3 a numerikus billentyűzeten | NVDA+pont | Az áttekintő kurzort a következő karakterhez helyezi. |
| áttekintő kurzor a sor végéhez | Shift+3 a numerikus billentyűzeten | NVDA+9 | Az áttekintő kurzort a sor végéhez helyezi.
| Folyamatos felolvasás az áttekintő kurzorral | + (plusz) a numerikus billentyűzeten | NVDA+shift+lenyíl | Folyamatos olvasás az aktuális pozíciótól az elem tartalmának végéig. |
| Ugrás a következő karakterre | 3 a numerikus billentyűzeten | NVDA+pont | Az áttekintő kurzort a következő, az aktuális sorban lévő  karakterre helyezi. |
| A kurzor áthelyezése az áttekintő kurzorhoz | control+Mínusz a numerikus billentyűzeten | NVDA+control+backspace | A kurzort az áttekintő kurzor jelenlegi pozíciójához helyezi. |
| Szöveg másolásának megkezdése az áttekintő kurzorral | NVDA+f9 | NVDA+f9 | Megjelöli az áttekintő kurzor aktuális pozícióját. |
| A kijelölt szöveg vágólapra másolása | NVDA+f10 | NVDA+f10 | A megadott kezdőponttól az áttekintő kurzor jelenlegi pozíciójáig lévő szöveget a vágólapra másolja. |
%kc:endInclude

Megjegyzés: a numerikus billentyűzet billentyűi akkor működnek megfelelően, ha a numlock ki van kapcsolva.

A könnyű megjegyezhetőség érdekében igyekeztünk egyfajta struktúrát kialakítani. A billentyűk elhelyezkedése egyfajta táblázatként is felfoghatók. Így a soronkénti felosztás a következő:
| sor | szó | karakter |
Az oszloponkénti felosztás pedig a következő:
| előző | jelenlegi | következő |

Ha a fókusz szerkesztőmezőn áll és a rendszerkurzor mozog, az áttekintő kurzor követi azt. Ha azt szeretné, hogy az áttekintő kurzor egy adott helyen maradjon és ne kövesse a rendszerkurzort, kapcsolja ki az NVDA+6 billentyűparanccsal az áttekintő kurzor követi a rendszerkurzort opciót.

Előfordulhat, hogy egy szöveg bizonyos részeit szeretné kimásolni, amelyet az áttekintő kurzorral épp tanulmányoz. Pl. egy internetcímet, amit mások egy üzenetküldő programmal küldtek. A művelet megkezdéséhez helyezze az áttekintő kurzort a másolandó szöveg első karakteréhez, majd nyomja meg az NVDA+f9 billentyűkombinációt. Menjen el a másolandó szöveg végére, itt nyomja meg az NVDA+f10 billentyűkombinációt. (Ezzel megadta a kezdő és zárójelölőt úgy, ahogyan a régi típusú, pl. Ms-dos alatt futó szövegszerkesztőkben (Pl. Norton Editor) jelölt ki szöveget). A szöveget az NVDA automatikusan a vágólapra másolja, ahonnan azt szabványos vindows művelettel beilleszthetjük (control-v) bármelyik programba. Tartsa azonban szem előtt, hogy ha a program normál rendszerkurzort használ és lehetővé teszi a szabványos kijelölési és másolási parancsokat (controll+C), akkor használjuk inkább a szabványos parancsokat, mert azokkal jobb eredményt érhetünk el (pl. formázás megtartása, stb).

++ Sík áttekintés ++

Egy adott objektum tartalmának áttekintésén kívül az NVDA lehetővé teszi egy teljes dokumentum áttekintését, vagy akár egy alkalmazás képernyőjét. Ezt sík áttekintésnek nevezzük. 
Az alábbi két parancs használható a sík áttekintés ki/be kapcsolásához: 
%kc:beginInclude
|| Név | Asztali billentyűparancs | Laptop billentyűparancs | Leírás |
| Sík áttekintésre váltás az áttekintő kurzornál található objektumra ugrással | NVDA+7 a numerikus billentyűzeten | NVDA+pageup | Ezzel a paranccsal áttekintheti az alkalmazás képernyőjét, vagy akár egy teljes dokumentumot, ha épp abban tartózkodik. |
| Objektum áttekintésre váltás az áttekintő kurzor figyelembe vételével | NVDA+1 a numerikus billentyűzeten | NVDA+pagedown | Az áttekintő kurzornál található szöveg objektumára lép, így az objektum szövege elolvasható, és az objektumonkénti ugrás is használható. |
%kc:endInclude

++ Navigáció az egérrel ++

Ha az egeret mozgatja, az NVDA automatikusan felolvassa az egérmutató alatt lévő szöveget, ahogy elhalad fölötte.

Ha ez támogatva van, az NVDA képes egész bekezdéseket is felolvasni annak ellenére, hogy más elemek szövegét sorról sorra olvassa.

Az NVDA beálítható úgy is, hogy felolvassa annak a vezérlőelemnek a típusát, amelyen az egérmutató áthalad. Ez hasznos lehet a teljesen vak felhasználók számára, akiknek a vezérlőelemek szövegének felolvasása nem elég.

Az NVDA képes hanggal is tájékoztatni a felhasználót az egér pozíciójáról. Minél magasabb a hang, az egérmutató annál közelebb van a képernyő felső, minél mélyebb, az alsó széléhez. A képernyő bal és jobb széléhez való közelítést a hang irányából lehet megállapítani, ha sztereó fejhallgatót használ. 

Kiegészítő megjegyzés: A képernyő sötétebb vagy világosabb részeiről az NVDA a hangjelzés hangerejével tájékoztat. Minél hangosabb a hangjelzés, annál világosabb az adott képernyőterület.

Ezek a funkciók alapértelmezés szerint ki vannak kapcsolva, de ha ki szeretné használni ezek előnyeit, az egér beállításai párbeszédpanelen ezek bekapcsolhatóak. A párbeszédpanelt az NVDA menü beállítások almenüjében érheti el.
Bár az egér használatához egy fizikai egér (vagy más mutatóeszköz, pl. Trackball) szükséges, az NVDA rendelkezik néhány billentyűparanccsal a könnyebb használat érdekében.
%kc:beginInclude
|| Név | Asztali billentyűparancs | Laptop billentyűparancs | Leírás |
| bal egérgomb kattintás | Numerikus / | NVDA+balnyíl | Egyszeri kattintást végez a bal egérgombbal. Dupla kattintáshoz nyomja le kétszer egymás után gyorsan. |
| bal egérgomb zárolása és feloldása | Shift+numerikus / | NVDA+shift+balnyíl | Zárolja a bal egérgombot, következő lenyomásra feloldja. Ez ugyanazt a funkciót látja el, mintha kézzel nyomva tartaná a bal egérgombot. |
| jobb egérgomb kattintás | Numerikus * | NVDA+jobbranyíl | Egyszeri kattintást végez a jobb egérgombbal. |
| Jobb egérgomb zárolása és feloldása | Shift +numerikus * | NVDA+shift+jobbranyíl | Zárolja a jobb egérgombot, a következő lenyomásra feloldja azt. Ez ugyanazt a funkciót látja el, mintha kézzel nyomva tartaná a jobb egérgombot. |
| Az egérmutató áthelyezése a navigátor kurzorhoz | NVDA+numerikus per | NVDA+shift+f9 | Az egérmutatót a navigátor kurzornál található elemhez helyezi. |
| A navigátor kurzor áthelyezése az egérmutatóhoz | NVDA+numerikus csillag | NVDA+shift+f10 | A navigátor kurzort az egérmutatónál lévő elemhez helyezi. |
%kc:endInclude

+ A virtuális kijelzők +

Az összetett csak olvasható dokumentumok, pl. a weblapok, az NVDA-ban a virtuális kijelzőben jelennek meg.

A virtuális kijelző egy egyszerűsített nézetét tartalmazza pl. egy weboldalnak, amelyben a nyilakkal mozoghat. A különböző információkat, pl.  ha az adott szövegrész egy hivatkozás, a címsorokat, és egyéb információkat az NVDA a szöveggel együtt olvassa.

A virtuális kijelzőben az NVDA kétféleképpen használható. Böngésző módban egy virtuális kurzor segítségével mozoghat a szövegben, interaktív módban viszont közvetlenül vihet információkat a böngészőbe, például írhat a szerkesztőmezőkbe, választhat a kombinált listákon, bejelölheti az egyik választógombot, tehát ugyanazokat a billentyűket használhatja, amelyeket egyébként is használna. Az NVDA böngésző módból automatikusan interaktív módba kapcsol, ha olyan vezérlőelemre lép, amelynek használatához erre van szükség. Kézzel is átválthat interaktív módra az NVDA+szóköz billentyűparanccsal. Ha az NVDA automatikusan interaktív módra váltott egy tab vagy egy kattintás miatt, automatikusan visszavált böngésző módba, ha olyan elemre lép, amely csak így tekinthető meg. Ha viszont kézzel kapcsolta be az NVDA+szóközzel az interaktív módot, az NVDA mind addig interaktív módban marad, amíg az escape-pel vagy az NVDA+szóköz billentyűparanccsal vissza nem vált böngésző módba. A virtuális kijelző beálításai párbeszédpanelen (NVDA menü beállítások almenüjében) tiltani lehet az interaktív és böngésző mód automatikus váltását.
%kc:beginInclude
|| Név | billentyűparancs | leírás |
| Váltás a virtuális kijelző módjai között | NVDA+szóköz | Vált az interaktív és a  böngészőmód között |
| Kilépés az interaktív módból | escape | Visszavált az interaktív módból böngésző módra. |
| A virtuális kijelző frissítése | NVDA+f5 | Frissíti a virtuális kijelző tartalmát. Ez akkor lehet hasznos, ha egy oldal hiányosan töltődött be. |
| Keresés | NVDA+control+f | A felbukkanó ablak segítségével egy szövegrészletre kereshet rá az adott oldalon. |
| Ugrás a következő találatra | NVDA+f3 | Az ön által keresett kifejezés következő előfordulására ugrik. |
| Ugrás az előző találatra | NVDA+shift+f3 | Az ön által keresett kifejezés következő előfordulására ugrik. |
%kc:endInclude

Az NVDA jelenleg a Mozilla Firefoxban, a Microsoft Internet Explorerben, a Google chromeban, az Adobe Readerben, és az Adobe flashben használ virtuális kijelzőt a dokumentumok olvasásához. 

++ Navigációs gyorsbillentyűk ++

Böngésző módban az NVDA a gyorsabb navigáció érdekében egykarakteres navigációs gyorsbillentyűket tartalmaz a virtuális kijelző meghatározott területére történő ugráshoz.
%kc:beginInclude
Egymagukban a következő, a shifttel együtt használva az előző területre ugranak:
- H: címsor 
- L: lista 
- i: listaelem 
- T: táblázat 
- K: hivatkozás 
- F: űrlapmező 
- U: meg nem látogatott hivatkozás 
- V: meglátogatott hivatkozás 
- E: szerkesztőmező 
- B: gomb 
- X: jelölőnégyzet 
- C: kombinált listamező 
- R: választógomb 
- Q: idézetblokk 
- S: elválasztó 
- M: keret 
- G: ábra 
- D: Jelzőpont
- N: hivatkozás nélküli szöveg
- O: beágyazott objektum
- 1-től 6-ig: elsőtől hatodikig terjedő szintű címsorokra történő ugrás 
-
%kc:endInclude

Kiegészítő megjegyzés: a navigációs gyorsbillentyűket könnyebb megjegyezni, ha megjegyezzük azoknak a fogalmaknak az angol megfelelőjét, amire utalnak. Pl.: edit box: szerkesztőmező, radio button: választógomb.

++ Az elemek listája ++

Az aktuális virtuális kijelzőben az elemek listájának megjelenítéséhez nyomja meg az NVDA+f7 billentyűparancsot. Ez a hivatkozások,  címsorok, és a jelzőpontok listáját tartalmazza. Egy választógombbal lehet kiválasztani, hogy melyik típusú elemek listáját szeretné megjeleníteni. A "szűrés" mezőbe beírhatja a keresett elem első pár karakterét, így a shift+tabbal visszalépve csak a feltételnek megfelelő elemek listája jelenik meg. Egy elemet az enterrel, vagy az "aktiválás" gombbal aktiválhat. Az "Ugrás gomb" lenyomásakor a kurzor arra az elemre ugrik, de nem aktiválja azt.
%kc:beginInclude
|| Név | billentyűparancs | leírás |
| A virtuális kijelző elemeinek listája | NVDA+f7 | A billentyűparancs lenyomására egy ablak bukkan fel, amely tartalmazza a virtuális kijelző címsorainak, hivatkozásainak, és jelzőpontjainak listáját. |
%kc:endInclude

++ A beágyazott objektumokról ++

Azokon a weblapokon, amelyeken szórakoztató tartalmak találhatóak (Pl Youtube videók), és az Adobe Flash vagy a Sun Java technológiát használják, az NVDA a "beágyazott objektum" kifejezés bemondásával jelez. Ha ekkor entert nyom, és ez az objektum akadálymentes, a tab vagy a nyíl billentyűk használatával lépkedhet az elemeken (legtöbbször gombokon), amit az enter, vagy a szóköz billentyűvel aktiválhat.
A következő billentyűparanccsal visszaléphet a beágyazott objektumot tartalmazó dokumentumra:
%kc:beginInclude
|| NÉv | Billentyűparancs | leírás |
| Visszalépés a virtuális kijelzőbe | NVDA+control+szóköz | A fókuszt a beágyazott objektumról az azt tartalmazó dokumentumra helyezi. |
%kc:endInclude

+ Az NVDA Beállítása+
++ beállítások ++
%kc:settingsSection: || Név | Asztali billentyűparancs | Laptop billentyűparancs | Leírás |
A legtöbb beállítást az NVDA menüjének beállítások almenüjéből érheti el. Egy beállítás véglegesítéséhez nyomja meg az Igen, a módosítás visszavonásához a mégsem gombot.
Számos beállításhoz gyorsgomb is tartozik, amit az alábbi fejezetekben fel is sorolunk.

+++ Általános beállítások (NVDA+control+g)+++

Az általános beállítások az NVDA beállítások almenüjében található.
A párbeszédpanel a következő beállításokat tartalmazza:

===== Nyelv =====

Ebben a kombinált listamezőben kiválaszthatja az NVDA felhasználói felület és az üzenetek nyelvét. A lista sok nyelvet tartalmaz, ám az alap beállítás a "User default, Windows". E beállítás esetén az NVDA a windows területi és nyelvi beállításaihoz igazítja saját beállításait (Ld. vezérlőpult, területi és nyelvi beállítások).

Fontos: a nyelv megváltoztatása csak az NVDA újbóli elindításával következik be.
 AzNVDA rákérdez, hogy szeretné-e ezt a műveletet. Nyomja meg az igen gombot, és az NVDA újraindul.

===== A beállítások elmentése kilépéskor =====

Ez a beállítás egy jelölőnégyzet, amelyet ha bejelöl, akkor az NVDA bezárásakor elmenti az aktuális beállításokat.

===== Figyelmesztetés megjelenítése az NVDA bezárásakor =====

Ennek a jelölőnégyzetnek a bejelölése esetén az NVDA kilépéskor egy figyelmeztető párbeszédpanelt jelenít meg. A nem gombbal tovább használhatja az NVDA-t, az igen gomb hatására a program kilép. Ha ez a jelölőnégyzet nincs bejelölve, az NVDA+Q vagy a menüparancsok hatására az NVDA ereszkedő hangjelzést ad és kérdés nélkül bezárul.

===== Naplózási színt =====

Ez egy kombinált listamező, ahol kiválaszthatja, hogy milyen szinten engedélyezze a futás közbeni naplózást. Általában a felhasználóknak nem szükséges ezt beállítani, de ha egy hibáról szóló állapotjelentést szeretne elküldeni a fejlesztőknek, netán az NVDA fejlesztője vagy tesztelője, akkor ezzel nagy mértékben segítheti a fejlesztési, tesztelési munkát.
  
===== Az NVDA automatikus elindítása a Windows bejelentkezése után =====

Ez a beállítás csak az NVDA telepíthető verziójában érhető el. Ha bejelöli ezt a jelölőnégyzetet, az NVDA a Windows betöltése után magától elindul.

===== Az NVDA elindítása a Windows bejelentkező képernyő használatakor =====

A jelölőnégyzet bejelölése után az NVDA minden rendszer indításkor a bejelentkező ablakban beszédtámogatást nyújt (a beállításhoz rendszergazdai jog szükséges)

==== Az aktuális beállítások használata a bejelentkező és egyéb biztonsági képernyőkön ====

A gomb megnyomásának hatására az aktuális beállításokat fogja használni az NVDA a bejelentkező és egyéb biztonsági képernyőkön (hangkarakter, beszédtempó, stb.). Győződjön meg arról, hogy elmentette-e az aktuális beállításokat (control+NVDA+c, vagy a beállítások elmentése az NVDA menüjében megtörtént-e), ugyanis a legutolsó mentett beállítások másolódnak át.
Ez a beállítás csak a telepítős verziókban érhető el.

+++ Beszédszintetizátor választás (NVDA+control+s+++

A beszédszintetizátor párbeszédpanelen, mely megtalálható Beszédszintetizátor néven a beállítások almenüben, vagy megnyitható az NVDA+Control+S billentyűparancs leütésével, kiválasztható, hogy az NVDA melyik beszédszintetizátort használja.

A Beszédszintetizátor kombinált listamező tartalmazza a választható beszédszintetizátorokat. Használja a fel-le nyilakat a kívánt beszédszintetizátor kiválasztásához.

Ha valami hiba történt a szintetizátor betöltésekor, a program egy felugró üzenetben értesíti önt, és visszatölti a régi beállításokat.
Az NVDA a következő beszédszintetizátorokat támogatja:

eSpeak, SAPI4, SAPI5, Audiologic, és csendes üzemmód.

Az Espeak szintetizátor közvetlenül van beépítve az NVDA-ba, így nem függ semmilyen speciális drivertől, vagy a Sapi telepítésétől. Az NVDA indításkor az Espeak-et használja alapértelmezetten. Ennek a szintetizátornak minden olyan rendszeren működnie kell, amin az NVDA fut, így különböző rendszereken futtathatja, akár Pendrive-ról, vagy cd-ről is.

A Sapi4 a Sapi szintetizátort tudja használni. Ezek a sapi4 alá integrált hangok, mint pl az Elokvence hangok, valamint a többi sapi4 hang, amelyeket telepített a számítógépére.

A Sapi5 szintetizátor a Microsoft hangokat használja, amelyek be vannak építve az ön rendszerébe. Windows XP esetén az alapértelmezett hang a Microsoft Sam, Windows Vista esetén pedig a Microsoft Anna. Természetesen feltelepíthet más sapi 5-ös szintetizátorokat is.

A csendes üzemmódban (silence) az NVDA nem nyújt beszédtámogatást futás közben.
Kérjük, vegye figyelembe, hogy a többi sapi 4 és sapi 5-ös hang csak a számítógépre való telepítés után jelenik meg a szintetizátor listában.

A kimeneti hangeszköz kombinált listamezőben meghatározhatja, hogy a kiválasztott beszédszintetizátor melyik hangkártyán vagy hangeszközön szólaljon meg. Windows Xp esetén a Microsoft hangleképző az alapértelmezettként beállított eszközt használja, de a listában a telepített hangeszközök bármelyikét kiválaszthatja. Így például a gépbe épített hangkártyát, usb-s hangszórót vagy fejhallgatót, illetőleg minden olyan hangeszközt, amelyet a Windows felismer és kezel és képes legalább arra, hogy hangkimenetként viselkedjen.

Az NVDA képes arra is, hogy átváltson az idő közben csatlakoztatott hangeszközre. Ha például egy usb-s fejhallgatót használ alapértelmezett hangeszközként, de ezt csak menet közben csatlakoztatja, az NVDA képes átváltani rá, a fejhallgató kihúzásakor pedig képes visszaváltani egy másik használható hangeszközre.

+++ Beszéd beállítások (NVDA+control+v) +++

A Beszéd beállításai, amely a beállítások menüben található, azokat a lehetőségeket tartalmazza, amelyekkel megváltoztathatja a beszéd hangját. 

A hangbeállítások párbeszédpanel a következő elemeket tartalmazza:

===== Hangkarakter =====

A párbeszédpanel első eleme egy kombinált listamező, mely felsorolja az aktuálisan telepített beszédszintetizátor hangkaraktereit. A nyílbillentyűkkel meghallgathatja az egyes lehetőségeket. A fel és bal nyíl billentyűkkel felfelé, a jobbra és le nyilakkal lefelé mozoghat a listában.

===== Változat =====

Ha az Espeak beszédszintetizátort használja, mely alapértelmezésként megtalálható az NVDA-ban, ebben a kombinált listamezőben lehetősége van kiválasztani, milyen változatot kíván használni. Az egyes variációk eltérő beszédparamétereket jelentenek, pl férfi vagy női hang. 

===== Tempó =====

A felolvasás sebességének beállítását lehet itt elvégezni. A csúszka értéke 0-tól 100-ig állítható, 0 a leglassabb, 100 a leggyorsabb.

===== Magasság =====

Ez a beállítás lehetővé teszi a beszédhang hangmagasságának állítását. A csúszkát 0-tól 100-ig lehet állítani, 0 a legmélyebb, 100 a legmagasabb hang.

===== Hangerő =====

A csúszkával a hangerő állítható 0 és 100 között. 0 a leghalkabb, 100 a leghangosabb hangerőt jelenti.

===== Intonáció =====

Ezzel a csúszkával beállítható a beszédszintetizátor hangsúlyozása (a hangmagasság növelése és csökkentése). (Az egyetlen beszédszintetizátor amely használja ezt a beállítást jelenleg az eSpeak). 0 esetén teljesen monoton, 100 esetén a legnagyobb mértékben hangsúlyoz.

%kc:setting
===== Minden írásjel kimondása =====
Billentyűparancs: NVDA+p

Ha ez a jelölőnégyzet be van jelölve, az NVDA az írásjeleket különálló szavanként fogja kezelni. Ha nincs kiválasztva, az NVDA  a helyes intonálási módot használja, és az írásjeleket nem olvassa fel. Jelölje be a jelölőnégyzetet, ha szöveget szeretne szerkeszteni és fontos, hogy hol milyen írásjel található a szövegben. Szintén hasznos ez a beállítás programok forráskódjainak vagy más hasonló tartalmaknak írásakor, illetőleg tanulmányozásakor. 

===== A hangmagasság megemelése nagybetűknél =====

Ha ez a jelölőnégyzet be van jelölve, az NVDA megemeli a hangmagasságot a nagybetűknél.

===== Nagybetűk szóbeli jelzése =====

Ha a jelölőnégyzet be van jelölve, az NVDA a "nagy" szót kimondja minden nagybetű előtt, nyilakkal történő kiválasztás, kimondás vagy begépelés esetén. Általában az NVDA megemeli a hangmagasságot nagybetűhöz érve, de néhány beszédszintetizátor nem támogatja ezt a funkciót, ebben az esetben hasznos lehet ez a beállítás.

===== Nagybetűk jelzése hangjelzéssel =====

Ha a jelölőnégyzet be van jelölve, egy rövid csipogó hang hallható a nagybetűk előtt. A "Nagybetűk szóbeli jelzése" jelölőnégyzethez hasonlóan ez a beállítás hasznos olyan beszédszintetizátorok használata esetén, melyek nem képesek a hangmagasságot megemelni a nagybetűknél.

+++ Szintetizátor beállítási kör +++

Lehetősége van a beszéd beállítások árbeszédablak megnyitása nélkül is megváltoztatni a beszéd különböző paramétereit. Ehhez a következő billentyűparancsok állnak rendelkezésére:
%kc:beginInclude
|| Név | Asztali billentyűparancs | Laptop billentyűparancs| Leírás |
| Ugrás a következő szintetizátor beállításra | NVDA+control+jobbra nyíl | NVDA+control+jobbra nyíl | A következő beszéd beállításra ugrik. Ha elérte az utolsót, akkor az elsőre lép. |
| Ugrás az előző szintetizátor beállításra| | NVDA+control+balra nyíl | NVDA+control+balra nyíl | Az előző beszéd beállításra ugrik. Ha elérte az utolsót, akkor az elsőre lép. |
| Az aktuális beállítás értékének növelése| NVDA+control+fel nyíl | NVDA+control+fel nyíl | A gomb megnyomására csökken az aktuális beszéd beállítás (hangkarakter, intonáció, beszéd tempó, stb.) értéke. |
| Az aktuális beállítás értékének csökkentése| NVDA+control+le nyíl | NVDA+control+le nyíl | A gomb megnyomására csökken az aktuális beszéd beállítás (hangkarakter, intonáció, beszéd tempó, stb.) értéke. |
%kc:endInclude

+++ Braille beállítások +++

A braille beállítások párbeszédpanel a beállítások menüben található meg.

===== Braille kijelző =====

A braille kijelző kombinált listamezőben a kijelző típusát állíthatja be. Ez három elemet tartalmaz, amelyek között a le és a fel nyilakkal mozoghat:

A Nincs Braille kijelző azt jelenti, hogy nem használ braille kijelzőt.

További információért tekintse meg a [Támogatott braille kijelzők #TámogatottBrailleKijelzők] szekciót.
===== Fordítási tábla =====

A következő beállítás a braille táblák listája. Itt a különböző nyelvű braille táblákat választhatja ki, a fel és a le nyilak segítségével.

===== A kurzornál lévő szó átalakítása számítógépes braille kóddá =====

Ez a beállítás azt jelenti, hogy a kurzor alatt lévő karaktert mindenképp megjeleníti a kijelzőn, még akkoris, ha nincs a táblában hozzárendelve a braille kódja. (ilyenkor az ascii kódot írja ki).

===== A kurzor villogási sebessége =====

Ebben a mezőben megadhatja, hogy a kurzor hány ezred másodpercenként villogjon

===== Üzenet megjelenésének időtartama(másodperc) =====

Itt beállíthatja, hogy a felugró üzenetek hány másodpercig jelenjenek meg a kijelzőn.

%kc:setting
===== A kurzor követése =====
Billentyűparancs: NVDA+control+t

Itt  beállítható, mi jelenjen meg a braille kijelzőn. A két beállítási lehetőség: KURZOR, és az áttekintő kurzor követése. A kurzor megjeleníti a kurzornál lévő elemeket, míg az áttekintő kurzor megjeleníti a képernyő tartalmát. A különböző beállítások között a Control+NVDA+T billentyűparancsal váltogathat.

+++ Billentyűzet beállítások  (NVDA+control+k) +++

Ez a párbeszédpanel a beállítások menüben a "billentyűzet beállítások..." parancs alatt található. A következő beállításokat tartalmazza:

=====  Billentyűzetkiosztás  =====

Ez a kombinált listamező lehetővé teszi, hogy kiválasszuk, az NVDA milyen billentyűzetkiosztást használjon. Jelenleg két kiosztás: az asztali számítógép és a laptop közül lehet választani.

=====  A capslock használata NVDA módosító billentyűként  =====

Ha ez a jelölőnégyzet be van jelölve, a capslock NVDA billentyűként használható.

===== A normál insert használata Nvda billentyűként  =====

Ha ez a jelölőnégyzet be van jelölve, a normál insert billentyű használható NVDA billentyűként. Az insert általában a nyilak felett található a home és az end billentyűk mellett. 

===== A numerikus insert használata NVDA billentyűként  =====

Ha ez a jelölőnégyzet be van jelölve, a numerikus billentyűzeten lévő insert használható Nvda billentyűként.

%kc:setting
=====  Betűk bemondása gépeléskor =====
Billentyűparancs: NVDA+2

E jelölőnégyzet bejelölése esetén az NVDA minden begépelt karaktert visszamond. 

%kc:setting
===== Begépelt szavak bemondása  =====
Billentyűparancs: NVDA+3

E jelölőnégyzet bejelölése esetén az Nvda elmondja a begépelt szavakat. A szavakat értelemszerűen a szóközök és az írásjelek határolják el egymástól.

%kc:setting
===== Parancsbillentyűk bemondása  =====
Billentyűparancs: NVDA+4

E jelölőnégyzet bejelölése esetén az NVDA bemond minden olyan billentyűt, amely nem valamilyen karakter, hanem egy gyors billentyű. Pl. controll+valamilyen betű.

+++ Áttekintő kurzor beállítások +++
A beállítás a beállítások/áttekintő kurzor menüelemmel érhető el.
Ez a párbeszédablak az alábbi beállításokat tartalmazza:

%kc:setting
==== A billentyűzet követése====
| Asztali billentyűparancs | NVDA+7 |
| Laptop billentyűparancs | NVDA+control+7 |

A beállítás engedélyezésével az áttekintő kurzor mindig az aktív elem szövegét mutatja.

%kc:setting
==== A rendszer kurzor követése ====
Billentyűparancs: NVDA+6

A beállítás engedélyezésével az áttekintőkurzor a rendszerkurzor pozíciójához kerül, és követi azt.

==== Az egérkurzor követése ====
A beállítás engedélyezésével az áttekintő kurzor mindig az egér alatt lévő szöveghez kerül.

==== Egyszerű áttekintő mód ====
A beállítás engedélyezésével az NVDA kiszűri a közvetlenül nem hozzáférhető és használható objektumokat, egyszerűbbé téve ezzel a navigálást a navigátor kurzorral.


+++ Az egér beállításai (NVDA+control+m) +++

Az egér beállításai párbeszédpanel a beálítások menü "Egérbeállítások..." menüparanccsal érhető el, és a következő beállítási lehetőségeket tartalmazza:

===== Az egérmutató alakváltozásának bemondása  =====

E jelölőnégyzet bejelölése esetén az NVDA mindig bemondja, ha az egérmutató alakja megváltozik. A Windowsban az egérmutató alakjának változása bizonyos információkat közöl a felhasználókkal. Ilyen pl. szerkeszthető szöveg, vagy az éppen betöltődő alkalmazás (homokóra), stb. jelzése.

%kc:setting
===== Az egérmutató alatti szöveg felolvasása  =====
| Asztali billentyűparancs| NVDA+m |
| Laptop billentyűparancs | NVDA+shift+m |

E jelölőnégyzet bejelölése esetén az NVDA bemondja azt a szöveget, amely az egérmutató alatt van, miközben mozgatjuk az egérmutatót a képernyőn. Ez lehetővé teszi, hogy az egér valódi mozgatásával térképezzük fel a képernyőt, ne pedig az elemek közötti navigációval.

===== Szöveg feldolgozási egység =====

Ha az NVDA úgy van beállítva, hogy bemondja a szöveget az egér mozgása közben, akkor ezzel a beállítással beállítható, hogy az NVDA mennyi szöveget olvasson  fel. A beállítás lehet karakter, szó, sor, és bekezdés.

===== Vezérlőelem típusának bemondása az egérmutató mozgásakor =====

Ha ez a jelölőnégyzet be van jelölve, az NVDA bemondja az egérmutató alatt lévő vezérlőelem típusát.

=====  Általános tudnivalók az Nvda hangjelzéséről az egér mozgatásakor =====

Az Nvda az egérmutató mozgását hangjelzéssel jelezheti. A hangjelzések három információt tartalmaznak:

- Az egér vízszintes pozícióját (a hang balról jobbra halad),
- Függőleges pozícióját: (lefelé mélyül, felfelé emelkedik),
- Az elem fényerejét (ha világosabb, hangosabb, ha sötétebb, halkabb).
-

===== Az egérmutató mozgásának jelzése hangjelzéssel =====

E jelölőnégyzet bejelölése azt eredményezi, hogy az NVDA kis hangjelzéseket ad, ahogy az egérmutató mozog. Ezzel a felhasználó figyelemmel kísérheti, hogy az egérmutató a képernyő mely részén van.

===== A képernyőn lévő elemek fényerejének jelzése az egér mozgatása közben =====

Ha "Az egérmutató mozgásának jelzése hangjelzéssel" jelölőnégyzet be van jelölve, e jelölőnégyzet bejelölése esetén az NVDA hangjelzése attól függően hangosabb vagy halkabb, hogy az egérmutató alatt a képernyő világosabb vagy sötétebb. Mivel ez a funkció Windows Vista alatt teljesítménycsökkenést okozhat, alapértelmezés szerint nincs bejelölve.

+++ Objektummegjelenítési beállítások (NVDA+control+o) +++

Ez a párbeszédpanel a beállítások menü objektummegjelenítési beállítások parancsával érhető el, és a következő beállítási lehetőségeket tartalmazza:

=====  Eszköztippek bemondása  =====

Ha ez a jelölőnégyzet be van jelölve, az NVDA bemondja az eszköztippeket, amint azok megjelennek. Egyes ablakok és vezérlőelemek rövid üzeneteket vagy eszköztippeket jelenítenek meg, ha az egérmutatót föléjük visszük, vagy ha a fókuszt rájuk helyezzük.

=====  Súgóbuborékok felolvasása  =====

Ha ez a jelölőnégyzet be van jelölve, az NVDA felolvassa a súgóbuborékokat, amint megjelennek. A súgóbuborékok olyanok, mint az eszköztippek, de általában nagyobbak, és rendszerint valamilyen rendszereseményről tájékoztatnak. Ilyen például hálózati kábel kihúzásakor felugró tájékoztatás vagy windows biztonsági figyelmeztetés.

=====  Elem gyorsgombjának felolvasása  =====

Ha e jelölőnégyzet be van jelölve, az NVDA felolvassa az elemhez vagy vezérlőelemhez társított billentyűparancsot. Például egy program menüsorában a fájl menü az alt+F billentyűparanccsal is előhívható.

=====  Elem pozíciójának felolvasása  =====

Ezzel a beállítással kiválasztható, hogy az objektum pozicíója elhangozzon-e, amikor a fókusz vagy a navigátor kurzor az objektumhoz kerül.

===== Elem leírásának felolvasása  =====

Kapcsolja ki ezt a jelölőnégyzetet, ha nem kívánja, hogy az NVDA felolvassa az elemhez tartozó leírást.

%kc:setting
===== Hangjelzés folyamatjelző változásakor  =====
| Asztali billentyűparancs | NVDA+u |
| Laptop billentyűparancs | NVDA+F2 |

A folyamatjelző egy olyan vezérlőelem, amely egy vonalzóra hasonlít. Egy lassú folyamat esetén a folyamatjelző a feladat előrehaladtával folyamatosan kivilágosodik, továbbá százalékban mutatja, hogy a munka hol tart. Folyamatjelzők pl. weboldal betölltődésekor, e-mailek lehívásakor vagy hangfájlok feldolgozásakor jelennek meg. Az NVDA képes hanggal jelezni, hogy hol tart a folyamat, a hang egyre emelkedik. Ez néha jobb, mintha számokat hallanánk. Egy kombinált listamezőben választhatjuk ki, hogy az NVDA milyen tájékoztatást adjon a folyamatjelzőkről. 

Folyamatjelző állapotának jelzési módjai:
- Nincs folyamatjelző: Nem tájékoztat a folyamatjelzők állapotáról.
- A folyamatjelzők változásának jelzése beszéddel: A folyamatjelzőket beszéddel (százalékokban) jelzi.
- A folyamatjelzők változásának jelzése hangjelzéssel: A már feljebb írt hangjelzéssel jelzi a folyamatjelzők változását.
- A folyamatjelzők változásának jelzése hangjelzéssel és beszéddel: Százalékokban bemondja, de hangjelzéssel is jelzi a folyamAtjelzők állapotát.
-

===== A háttérben lévő folyamatjelzők változásának jelzése =====

Ha ezt a jelölőnégyzetet bejelöli, és lerakja kis méretre az ablakot, az NVDA akkoris jelezni fogja a változást, így több folyamat előrehaladását is figyelemmel kísérheti.

+++ A virtuális kijelző beállításai (NVDA+control+b) +++

A virtuális kijelző beállításai párbeszédpanel a beállítások almenü "virtuális kijelző..." almenüjében nyitható meg.
A párbeszédpanel a következő beállítási lehetőségeket tartalmazza:

=====  Soronkénti karakterek maximális száma  =====

E mezőben beállítható, hogy a virtuális kijelző egy-egy sorában maximum hány karakter legyen. Nem biztos, hogy minden sor belefér, de a legtöbb igen.

=====  Sorok maximális száma egy oldalon  =====

Annak ellenére, hogy a virtuális kijelzőben valójában nincsenek lapok, ebben a mezőben lehet megadni, hogy a page up és page down billentyűk megnyomásakor hány sort lépjen az NVDA a virtuális kijelzőn.

%kc:setting
===== Képernyő elrendezés használata =====
Billentyűparancs: NVDA+v

Ezzel a beállítással megadható, hogy a virtuális kijelzőben az elemek és a mezők külön sorban legyenek, vagy tartsák meg a képernyőn lévő helyüket. Ha ez a beállítás engedéllyezve van, akkor minden a képernyőn látható módon jelenik meg, de ha le van tiltva, akkor az elemek külön sorban fognak megjelenni.

===== rétegződő táblázatok jelzése =====

Amikor ez a lehetőség le van tiltva, akkor az NVDA csak táblázatos adatokat jelez (ahol szükséges a táblázatos elrendezés). Ha a lehetőség engedéllyezve van, az NVDA ezek mellett azokat a táblázatokat is jelzi, amellyek csak látványi célt szolgálnak, (Pl egy weboldal navigációs menüje egy táblázatban).

=====  Automatikus váltás interaktív módba a fókusz változásakor =====

Ez az opció lehetővé teszi, hogy a fókusz változásakor az NVDA automatikusan interaktív módba lépjen. Például, ha egy weboldalon egy űrlapmezőre lép a tab billentyűvel, az NVDA automatikusan interaktív módba lép, ha ez a jelölőnégyzet be van jelölve.

=====  Automatikus interaktív módba lépés a kurzor mozgatásakor =====

Ha ez a jelölőnégyzet be van jelölve, az NVDA a nyíl billentyűk mozgatása közben automatikusan vált interaktív és böngésző mód között. Ha például egy weboldalon lefelé halad a le nyíl segítségével és az NVDA talál egy szerkesztőmezőt, automatikusan interaktív módba lép. Ha azonban a szerkesztőmezőt elhagyja, visszavált böngésző módba.

===== Az interaktív és a böngésző mód jelzése hangjelzéssel =====

Ha bekapcsolja ezt a beállítást, akkor az interaktív és a böngésző mód közötti váltást hangjelzéssel jelzi a program.

+++ Dokumentum Formázási beállítások (NVDA+control+d) +++

E párbeszédpanel a beállítások almenü dokumentum formázás... parancsával nyitható meg. Az itt található jelölőnégyzetekkel lehet beállítani, hogy az NVDA milyen formázási információkat olvasson fel, ha egy Word vagy Wordpad dokumentumban mozog a nyíl billentyűkkel. Például: ha bejelöljük a betűtípus bemondása jelölőnégyzetet, az NVDA bemondja a betűtípus nevét, ha a kurzorral új betűtípusú szövegrészre lép.
Be lehet állítani a: 
- betűtípus,
- betűméret,
- betűtípus állapota,
- stílus,
- szövegigazítás,
- táblázatok,
- táblázat sor/oszlop fejlécei,
- címsorok,
- hivatkozások,
- listák,
- idézetblokkok,
- jelző pontok,
- oldalszámok,
- sorok száma és
- helyesírási hibák
-
bemondását.

==== A kurzor pozíciójánál lévő formázások változásának jelzése ====
E jelölőnégyzet engedélyezésével az NVDA a sorok felolvasásakor bemondja a formázási változásokat (pl. eltérő betűméret, betűtípus, stb). Ez a NVDA lassabb működését eredményezheti.

Alapértelmezettként az NVDA az aktuális karakter formázásait észleli (rendszer vagy áttekintő kurzor használatakor), esetenként az egész sorra kiterjedő formázást is, ha az nem vezet az NVDA működésének lelassulásához.
Engedélyezze ezt a lehetőséget pl. Microsoft Word esetén, ahol fontos a formázás.

+++ Kivételszótárak beállításai+++

A beállítások menüben található kivételszótárak menü olyan lehetőségeket tartalmaz, melyekkel megadható, hogy az NVDA miként ejtsen ki egyes szavakat, kifejezéseket. Jelenleg háromféle szótártípus létezik:
 
- Alapértelmezett: az itt megadott szabályok az NVDA minden hangkarakterére érvényesek.
- Hangkarakter: az itt megadott szabályok csak az éppen használt hangkarakterre érvényesek.
- Ideiglenes: az itt megadott szabályok az NVDA minden hangkarakterére érvényesek, de csak a jelenlegi munkameneten belül. A szabályok csak átmeneti jellegűek, melyek az NVDA újraindításakor érvényüket vesztik.
-

Minden párbeszédablak tartalmaz egy szabálylistát, mely a szöveg feldolgozása közben hajtódik végre. Itt szintén elérhető a hozzáadás, szerkesztés és az eltávolítás gomb is.

Új szabály hozzáadásához használja a hozzáadás gombot. Töltse ki a mezőket a felbukkanó párbeszédablakban, majd nyomja meg az OK gombot. A szabály megjelenik a szabályok listájában. A szótár mentéséhez nyomja meg az OK gombot ha végzett a szabályok hozzáadásával/szerkesztésével.

A szabályok az NVDA kivételszótáraiban lehetővé teszik, hogy egy szövegrészt behelyettesítsen egy másik szövegrésszel. Egy egyszerű példa erre, ha az NVDA a madár szó helyett béka szót mond. A szabály hozzáadása párbeszédablakban a tényleges kifejezés mezőbe írjuk be: madár. A behelyettesített kifejezés mezőbe pedig a béka szó kerüljön. Megadhatja a szabály leírását a megjegyzés mezőben (pl.: a madár helyett békát mond).

Az NVDA kivételszótárai azonban ennél jóval többre képesek. A párbeszédablak tartalmaz egy kis- és nagybetűk megkülönböztetése jelölőnégyzetet, mely bejelölése esetén az NVDA különbséget tesz a kis- és nagybetűk között. Alapértelmezettként az NVDA figyelmen kívül hagyja a kis- és nagybetűket. Egy másik jelölőnégyzettel beállítható, hogy a kifejezés egy "szabályozott kifejezés" legyen-e. Egy szabályozott kifejezés egy speciális karaktereket tartalmazó kifejezés, mellyel egyszerre töb karakterre, számra, vagy csak betűkre is rákereshetünk. A szabályozott kifejezések nem képezik az útmutató részét, de rengeteg leírás létezik, melyekkel bővebben megismerheti a használatukat.

++ A Beállítások Elmentése És Betöltése ++

Az NVDA nem menti el automatikusan a beállításokat, az NVDA újraindításával a beállítások az eredeti értékeikre állnak vissza. A beállítások elmentéséhez aktiválhatja a "A beállítások elmentése" menüelemet az NVDA menüjében. Ha az NVDA csak olvasható fájlrendszerből - például CD-ről -  fut, a beállításokat nem lehet elmenteni.

Ha a beállítások megváltoztatása után vissza szeretne térni az elmentett beállításokhoz, aktiválhatja az "Az elmentett beállítások visszaállítása" menüelemet az NVDA menüjében.

Néhány billentyűparancs a segítségére lehet:
%kc:beginInclude
|| Név | Asztali billentyűparancs | Laptop billentyűparancs | Leírás |
| A beállítások elmentése | NVDA+control+c | NVDA+control+c | Elmenti az aktuális beállításokat, így azok nem vesznek el az NVDA bezárásakor. |
| Az elmentett beállítások visszaállítása | NVDA+control+r | NVDA+control+r | A beállításokat visszaállítja az utoljára elmentett beállításokra. |
%kc:endInclude

++ A konfigurációs fájlok és a felhasználói profilok ++

A hordozható verziókban az összes beállítás, driver és script egy userconfig könyvtárban kapott helyet, ami az NVDA könyvtárában található.

Ezzel szemben a telepítős változat fájljai a felhasználó profiljának könyvtárában találhatóak. Ez azt jelenti, hogy ha ugyanazon a gépen több felhasználó is telepítette az NVDA programot, a beállításaikat az NVDA külön kezeli. Ezt a mappát elérheti a start menü-programok-NVDA-A felhasználói beállítások tallózása menüpontot megnyitva.

+ További információk +

Mivel az NVDA-t folyamatosan frissítik, nem lehet szavatolni, hogy az e felhasználói kézikönyvben írott útmutatások mindegyike alkalmazható lesz. Ha bármilyen észrevétele van az e kézikönyvben írott útmutatásokkal kapcsolatban, kérjük, magyar nyelvű javaslata, kérése, kérdése esetén látogassa meg az: [NVDA Honosítási project http://www.nvda.hu] weboldalát, angol nyelvű kérés, kérdés, javaslat esetén pedig az [NVDA hivatalos weboldalát http://www.nvda-project.org/] további segítségért.

+ Extra Eszközök +

++ Naplónéző ++
A naplónéző segítségével az NVDA elindításakor létrejött napló tartalmát tekintheti meg.

A napló megtekintésén kívül annak tartalma másolható, vagy elmenthető. Ezek a beállítások a napló menüben találhatóak meg.

++ Beszédnéző ++
Látó fejlesztők vagy az NVDA bemutatásának megkönnyítésére látó emberek számára elérhető egy úgynevezett beszédnéző, mely egy lebegő ablakban folyamatosan megjeleníti az éppen elhangzó szöveget.

E funkció engedélyezéséhez jelölje be a beszédnéző lehetőséget az eszközök menüben. Letiltásához törölje a jelölést a menüelemről.

A beszédnéző használatakor a lebegő ablak tartalma folyamatosan frissül, attól függően, mit mond épp a beszédszintetizátor. Ha azonban az ablakon belülre kattint, az ablak tartalma nem frissül, lehetővé téve annak tartalmát áttekinteni vagy másolni.

++ Python Konzol ++
Az NVDA Python konzol, mely az NVDA eszközök menüjében található, egy fejlesztői eszköz mely hasznos az NVDA összetevőinek futás közbeni megvizsgálásakor, esetenként egy alkalmazás hozzáférhetőségi hierarchiájának megállapításakor.
Részletes információért tekintse meg az angol nyelvű [Python Konzol cikket az NVDA weboldalán NVDA_URLwiki/PythonConsole].

+ Támogatott braille kijelzők +[TámogatottBrailleKijelzők]

Ebben a fejezetben az NVDA által támogatott braille kijelzőkről olvashat.

++ Freedom Scientific Focus/Pacmate kijelzők ++

A Freedom Scientific A Focus/Pacmate kijelzőket tudja használni. Csak akkor jelenik meg, ha fel van telepítve a Freedom Scientific braille driver. Ezeket a [Freedom Scientific hivatalos braille driverek angol nyelvű oldalán http://www.freedomscientific.com/downloads/focus-40-blue/focus-40-blue-downloads.asp] érheti el, a driverek telepítési információival együtt.
Ez ugyan a Focus 40 Blue kijelzőkhöz készült, de támogatja az összes többi Freedom Scientific terméket is.

++ Optelec ALVA BC640/680 ++

Az [Optelec http://www.optelec.com/] ALVABC 640 és 6840 kijelzőket támogatja az NVDA. Nem kell semmilyen drivert telepítenie, mivel ezeket már az NVDA tartalmazza, csak csatlakoztassa a braille kijelzőjét a számítógéphez és végezze el az NVDA-ban a szükséges beállításokat a kijelző használatba vételéhez.

++ Handy Tech kijelzők ++

Az NVDA az összes [Handy Tech http://www.handytech.de/] kijelzőt támogatja. 
Ha ön egy usb-s kijelzőt használ fel kell telepítenie a Handy Tech usb driverét a rendszerére. Továbbá telepítenie kell a Handy Tech általános driverét, amit a következő címről tölthet le:
ftp://ftp.handytech.de/public/Software/BrailleDriver/bsd1206a.exe

+ Fogalom meghatározások +

Ebben a dokumentumban a következő fogalmakon az alábbi meghatározásokat értjük:

- Numerikus billentyűzet: A billentyűzet elkülönülő részén lévő, számok bevitelére, műveletek végzésére szolgáló billentyűzetrész, notebookokon a notebook billentyűzet jobb oldalán, általában az "M", "J", "U" betűktől indulva, rendszerint az FN-numlock bekapcsolásával érhető el. ez esetben a numerikus billentyűzet kurzorvezérlő vagy numerikus billentyűzetként viselkedik attól függően, hogy a numlock be van-e kapcsolva. Ideiglenesen az FN nyomvatartásával is használhatjuk. Szükség esetén külön, erre a célra készített billentyűzetet is csatlakoztathatunk notebookunkhoz.
- FN-billentyű: A notebook (hordozható számítógép) olyan speciális billentyűje, amellyel a notebookon nem lévő billentyűket hívhatunk elő más billentyűkkel együtt, illetve más billentyűkkel együtt használva a hordozható számítógép speciális funkcióit érhetjük el (pl. hibernálás, készenlét, monitor kikapcsolása).
- NVDA gomb: Beállítástól függően a capslock (nagybetűzár), a normál insert, valamint a numerikus billentyűzeten lévő insert. Mind a három egyszerre is használható. Segítségükkel, más billentyűkkel együtt, az NVDA speciális billentyűparancsait érhetjük el.
- NVDA menü: Az NVDA+N billentyűparancsra előugró, az NVDA képernyőolvasó program speciális menüje.
- alfanumerikus, vagy normál billentyűzet: Tartalmazza az összes betűt, írás- és műveleti jelet, számot, számítógépvezérlő- és parancsbillentyűket, beleértve a funkcióbillentyűket, az enter és escape billentyűket, szövegszerkesztő és más hasonló billentyűket is.
- Kiterjesztett billentyűzet: A normál billentyűzetnek az a része, amely a szerkesztő és kurzormozgató billentyűket tartalmazza, ide tartoznak például: a nyilak, a home és end, page up / down, a normál insert és normál del, a printscreen, pause / break és a scroll lock.
- Beszédszintetizátor: Olyan szoftver, illetőleg hardver vagy szoftver együttese, amely az elektronikus szöveget az emberi beszédhez hasonló, a kiválasztott nyelv szabályai szerint képezett, hangzó beszéddé alakítja és valamilyen hangeszközön, leggyakrabban hangkártyán megjeleníti.
- Braille kijelző: Olyan készülék, amely az elektronikus szöveget a pontírás szabályai szerint, kidomborodó, tapintható jelek sorozataként írja ki.
- Képernyőolvasó: Olyan szoftver, amely a vakok (és gyengénlátók) számára - a beszédszintetizátorra vagy a braille kijelzőre küldve - közli a számítógépen zajló és a képernyőn látható lényeges eseményeket. 
- Interfész: Az alkalmazásoknak és az operációs rendszernek azon, rendszerint a képernyőn látható része, amely lehetővé teszi az alkalmazással, operációs rendszerrel való emberi kommunikációt.
- Elem: Az alkalmazás vagy az operációs rendszer interfészének olyan logikailag elkülönült része, amely meghatározott információt közöl vagy meghatározott vezérlőelemet vagy vezérlőelemeket tartalmaz.
- Vezérlőelem: Olyan elem, amelynek segítségével akaratunknak megfelelően befolyásolhatjuk az alkalmazás működését.
- Virtuális kijelző: Olyan speciális memóriaterület (puffer), amelyre a képernyőolvasó az összetett dokumentumok (pl. html, pdf) leegyszerűsített, átalakított  képét másolja abból a célból, hogy azt a látássérült felhasználó könnyebben áttekinthesse.
- Böngésző mód: A képernyőolvasó olyan módja, amely segítségével a dokumentumot a virtuális kijelzőben olvassuk.
- Interaktív mód: A képernyőolvasónak az a módja, amely közvetlenül lehetővé teszi a böngészőben vagy pdf-olvasóban megjelenő vezérlőelemek kezelését. E mód segítségével lehet űrlapokat (formokat) kitölteni, illetőleg egyéb vezérlő műveleteket végezni (pl. távoli szolgáltatások beállításai).
- Navigációs gyorsbillentyű: A böngésző módban használható olyan egybillentyűs parancsok, amelyek az összetett dokumentum meghatározott részére helyezik a képernyőolvasó virtuális (böngésző) kurzorát.
- parancsikon: olyan speciális fájl, amellyel anélkül indíthatunk el egy programot vagy végezhetünk el egy műveletet, hogy a program indítófájlját meg kellene keresnünk vagy a művelet parancsait be kellene gépelnünk.
- A futtatás ablak: A Windowsnak az a része, ahová begépelhetünk egy parancsot, iletve kitallózhatunk egy indítandó programot, ha ahhoz nem tartozik ikon.
- Asztal: A Windows fő képernyője, rendszerint parancsikonokkal, a tálcával és a start gombbal.
- Start menü: A Windows speciális menüje, amelyben az asztalon el nem férő ikonokat találjuk mappákba (almenükbe) szervezve.
- Menü: Az operációs rendszer, illetve az alkalmazások olyan része, amelyekben hierarchikus struktúrában szervezve találjuk meg az adott alkalmazással vagy a rendszer adott részével végezhető műveleteket, parancsokat.
- Almenü: A menünek az az elágazó része, amely további almenüket vagy parancsokat tartalmaz.
- Menüparancs: A menünek az a része, amely közvetlenül valamilyen műveletet végez vagy párbeszédpanelt nyit meg. A párbeszédpanelt megnyitó parancsot "..." jelzi.
- Ablak: A képernyőnek egy meghatározott területe, amelyben adott alkalmazás, vagy annak része jelenik meg. Rendszerint saját címsort és saját menüt is tartalmaz.
- Párbeszédpanel: Olyan speciális, rendszerint kis méretű ablak, amely az operációs rendszer adott része vagy egy program beállításainak megváltoztatását vagy információk bevitelét teszi lehetővé.
- Szerkesztőmező: Olyan terület, amely szövegek, információk bevitelére szolgál. Lehet 
 - egysoros
- többsoros
- "rich text" (összetet formázást lehetővé tevő)
- csak olvasható: amelybe nem lehet írni, csak információt jelenít meg
- jelszó bevitelére alkalmas: amely a begépelt karakterek helyett csillagokat jelenít meg a képernyőn, de a programnak a valódi karaktersort adja át).
- Kombinált: írhatunk bele, de tetszés szerint a korábban beírt lehetőségeket is kiválaszthatjuk (az alt le nyíllal megnyitva, korábbi lehetőséget kiválasztva és az alt-felnyíllal bezárva).
- Léptető: a nyilakkal fel-le lépkedve automatikusan csökkenti vagy növeli a bele írt értéket, de ezt tetszés szerint át is írhatjuk.

-Jelzőpont: A weblap készítője által a látássérültek számára elhelyezett pont, ezek elősegítik a gyorsabb navigációt a weboldalakon.
-Beágyazott objektum: Adobe Flash vagy Sun Java alkalmazás
-Objektum: A windows minden, a képernyőn megjelenő eleme. Ez lehet vezérlőelem, elemek csoportosítására szolgáló elemcsoport, gördítősáv, ablak, menü, stb.
-Szülőobjektum: A hierarchikus elrendezésben egy objektumot tartalmazó objektum. Ez lehet egy listaelemet tartalmazó lista, egy gombokat tartalmazó eszköztár, stb.
-Gyermekobjektum: A hierarchikus elrendezésben egy objektum, amely része egy másik 
- Csúszka: Olyan vezérlőelem, amelyet az egérrel tolva / húzva (vagy valamelyik nyílpáros, fel-le vagy jobbra-balra segítségével) egy adott értéket állíthatunk be.
- Gomb: Olyan vezérlőelem, amelyre kattintva (vagy a szóközt használva) azt "megnyomva" valamilyen funkciót érvényesítünk, pl. mentjük a változtatásokat, vagy elvetjük azokat, újabb párbeszédpanelt nyitunk meg, stb).
- Füles panel: A füles panel segítségével a képernyőn el nem férő, de egymáshoz szorosan kapcsolódó párbeszédpaneleket jeleníthetünk meg a fülre kattintva, a fülsoron jobbra-balra lépkedve és a szóközt megnyomva vagy a control-tabbal lapról lapra haladva.
- Jelölőnégyzet: Olyan vezérlőelem, mely két állapot között enged választani, az egérrel vagy a szóközzel jelölhetjük be vagy vehetjük ki a jelölést.
- választógomb (rádiógomb): Olyan gombsor, amely több választható lehetőség közül egyet enged kiválasztani, a nyilak segítségével válthatjuk.
- Lista: Olyan vezérlőelem, amely meghatározott rend szerint rendezi csoportba az ugyanolyan jellemzőkkel rendelkező objektumokat (pl. fájllista). A nyilakkal mozoghatunk benne, de rendszerint az elem kezdőbetűinek begépelésével az adott elemre vagy a hozzá legközelebb esőre ugrik.
- kombinált listamező: Olyan lista, amelyből egyszerre csak egy elem választható. Használjuk a biztonságosab kijelöléshez az alt le parancsot, ezzel megnyitva a listamezőt, jelöljük ki a kívánt értéket, majd az alt felnyíllal zárjuk be. A változtatások ekkor lépnek hatályba.
-Többes kijelölésű lista: Olyan lista, amelyben egyszerre több elem is kijelölhető. A shift+nyilakkal a szomszédos, a controllt nyomva tartva és a kívánt elemen szóközt nyomva az egymástól távol eső elemeket jelölhetjük ki. A controlt csak a kijelölések legvégén engedjük fel.
- Fanézet: Olyan vezérlőelem, melyen sok elem közül lehet választani, ezért az elemek logikailag, hierarchikusan vannak elrendezve. A fanézet legyezőszerű, ágakra, alágakra és végpontokra bomlik, a végpontokon érhetőek el az egyes lehetőségek, pl. súgótémakörök. A fel-le nyíllal lépkedhetünk az ágakon, a jobbra nyíllal kinyithatjuk őket, a balra nyíl először a nyitott ág tetejére tér vissza, másodszor megnyomva a nyitott ágat bezárja.
- Parancssor: A Windows olyan speciális alrendszere, mely karakteres üzemmódú működést tesz lehetővé, és parancsok, kulcsszavak begépelésével teszi lehetővé a számítógép használatát. Az MS-Dos, az OS/2 és más rendszerek parancsait tartalmazza.
- Konzol (vagy parancssori) alkalmazás: Olyan karakteres üzemmódú alkalmazás, mely a parancssori alrendszerben (vagy konzolon) fut.
-