NVDA NVDA_VERSION Manuale Utente
Ultimo Aggiornamento del manuale originale: 23 Agosto 2010
traduzione a cura di Simone Dal Maso e Gianluca Casalino


%!includeconf: ../userGuide.t2tconf
%kc:title: NVDA NVDA_VERSION Comandi da tastiera Guida Rapida

= Indice =[toc]
%%toc

+ Introduzione +

++ Caratteristiche generali ++
NVDA (NonVisual desktop access) è uno screen reader per i sistemi operativi Windows che permette ad un non vedente di interagire con il computer, ricevendo le informazioni attraverso una sintesi vocale o un display braille e permettendo quindi l'accesso al sistema operativo ed a numerose applicazioni di terze parti.

Le caratteristiche principali possono essere riassunte nei seguenti punti:
- Capacità di funzionare interamente da una chiavetta USB o altri dispositivi portatili senza bisogno di installazione
- Installazione guidata semplice ed intuitiva tramite sintesi vocale
- Navigazione web tramite Mozilla Firefox o Windows Internet Explorer
- Gestione della posta elettronica tramite Mozilla Thunderbird, Outlook Express, Windows Mail o Windows Live Mail
- Supporto per Microsoft Word ed Excel
- Supporto ad applicazioni Java accessibili
- Supporto ad Adobe Reader
- Supporto ad IBM Lotus Symphony
- Supporto al prompt dei comandi di Windows e alle applicazioni lanciate da console
- Annuncio automatico del testo sul quale è posizionato il mouse, con possibilità opzionale di conoscere la posizione del mouse stesso sullo schermo
- Supporto per molti Display Braille.
-
  
++ Internazionalizzazione ++
è importante che tutte le persone del mondo, indipendentemente dalla loro nazionalità e dalla lingua parlata, abbiano eguale accesso alle informazioni.
NVDA è stato tradotto in oltre 20 lingue, tra le quali Arabo, brasiliano-portoghese, croato, Ceco, finlandese, ungherese, francese, galiziano, tedesco, italiano, giapponese, portoghese, russo, slovacco, cinese tradizionale, africano, Thai, spagnolo, polacco, ucraino e vietnamita.
  
++ Sintesi vocali supportate ++
Oltre a presentare i messaggi e l'interfaccia in svariate lingue, NVDA fornisce all'utente la possibilità di accedere ai contenuti di qualsiasi linguaggio, a patto che l'utente sia in possesso della sintesi vocale che parla quella determinata lingua.

NVDA viene distribuito con [eSpeak http://espeak.sourceforge.net/], una sintesi vocale gratuita, opensource e multilingue.

Per informazioni sul funzionamento di altre Sintesi Vocali con NVDA si veda la sezione [Sintesi Vocali Supportate #SupportedSpeechSynths].

++ Supporto Braille ++
NVDA è in grado di gestire alcuni Display Braille, permettendo agli utenti che ne possiedono uno di usufruire anche di questa tecnologia.
Per il funzionamento di barre Braille con NVDA fare riferimento alla sezione [Display Braille supportati #SupportedBrailleDisplays].

NVDA inoltre supporta moltissimi tipi di tabelle braille, permettendo quindi un utilizzo del Braille nella lingua scelta dall'utente. Molte lingue sono fornite di tabelle grado 1 e grado 2, Braille contratto o Computer Braille.
  
++ Licenza e Copyright ++
NVDA  copyright NVDA_COPYRIGHT_YEARS NVDA contributors.

NVDA è coperto dalla licenza GNU versione 2. Siete liberi di condividere e modificare questo programma come volete, a patto che voi distribuiate la licenza assieme al software e rendiate disponibile il sorgente a chiunque ne faccia richiesta. Questo si applica a copie originali e modificate del software ed a qualsiasi programma che utilizzi codice proveniente da questo software.

Per maggiori informazioni è possibile [Leggere l'intera licenza. http://www.gnu.org/licenses/old-licenses/gpl-2.0.html]

+ Requisiti di sistema +
- Sistemi operativi: tutte le versioni a 32 e 64 bit dei Sistemi Windows XP, Windows Vista e Windows 7 (Incluse le edizioni Server).
- Memoria: 256 mb di Ram o superiore.
- Velocità processore: 1.0 ghz o superiore.
- Circa 50 Megabytes di spazio disco.
-

+ Ottenere NVDA +
Se non si possiede ancora una copia di NVDA, è possibile scaricarla dal sito originale all'indirizzo [http://www.nvda-project.org NVDA_URL].

Accedere alla sezione download e si troveràà l'apposito link per scaricarlo. In alternativa è anche possibile prelevare il software dal [sito della comunità italiana: http://www.nvda.it]

Vi sono due diverse distribuzioni dello screen reader: una è costituita da un file eseguibile che contiene un installer, che guiderà l'utente tramite la sintesi vocale passo passo per tutto il processo d'installazione, cosicché poi si potrà lanciare NVDA direttamente dal menu avvio.
L'altra invece è chiamata "portable" e permette di eseguire il software su qualsiasi computer si voglia, basta lanciare il file autoestraente e seguire le istruzioni riportate a schermo: questa versione è adatta ad essere salvata anche su una chiavetta USB o su un cd.

Ricordiamo che per gestire le finestre di Login di Windows, i messaggi del Controllo Utente (UAC) o altre schermate di sicurezza, nonché le applicazioni eseguite come Amministratore nei sistemi Windows vista e successivi, bisogna necessariamente utilizzare la versione Installer di NVDA.
Questa tipologia di finestre non risulta accessibile utilizzando la versione Portable di NVDA.

+ Installare NVDA +
 
++ L'installer di NVDA ++
Se si dispone dell'installer di NVDA, premere semplicemente invio sul file o fare doppio click col mouse e l'installazione inizierà.
 
Non appena il programma di installazione sarà stato caricato in memoria, verrà emesso il suono di benvenuto di NVDA. A questo punto, ne verrà lanciata una copia temporanea per permettere all'utente di portare a termine l'installazione seguendo le semplici istruzioni. Da notare che se si stava utilizzando già NVDA al momento dell'installazione, apparirà un messaggio a schermo dove l'utente verrà informato che la copia precedente di NVDA verrà chiusa automaticamente. Basterà premere invio per confermare l'operazione. Questo risulta necessario affinché l'installer possa aggiornare tutti i files in maniera corretta. A questo punto, se si disponeva già di una copia di NVDA, questa verrà automaticamente disinstallata, a meno che l'utente non disattivi la relativa casella di controllo, ed inizierà l'installazione della nuova versione.

Alla fine dell'installazione, è possibile che il software richieda il riavvio del computer.
 
Risulta molto importante effettuare questa operazione, in modo da non dover incorrere in conseguenze indesiderate. Se invece non si riceve alcun messaggio in tal senso, premere semplicemente il pulsante fine e la nuova copia di NVDA funzionerà correttamente.
  
++ NVDA versione portable ++
Se si dispone della versione portable di NVDA, tutto ciò che è necessario fare è lanciare il file autoestraente e seguire le istruzioni riportate a schermo. Ciò consiste semplicemente nello scegliere la cartella dove verranno estratti i files.

+ Iniziare con NVDA +

++ Avviare NVDA ++
Se si è installato NVDA tramite l'installer, per avviarlo basta premere semplicemente control+alt+n, o scegliere la voce NVDA dal menu NVDA sotto programmi del menu avvio. In alternativa è possibile digitare NVDA dalla finestra di dialogo  esegui e premere invio.
 
Per avviare la versione portable, spostarsi nella cartella nella quale si è scompattato NVDA e premere invio o far doppio click su NVDA.exe.
 
Appena NVDA si avvia, si udiranno una serie di suoni ascendenti (segno che NVDA si sta caricando). Si dovrebbe poi sentire il messaggio“NVDA attivato. A seconda della velocità del proprio computer o che si stia lanciando NVDA da una chiavetta USB o da qualsiasi altro supporto lento, NVDA potrebbe richiedere più tempo per avviarsi. In questo caso dovrebbe venir annunciato "caricamento in corso, attendere prego".

Nel caso questo non avvenga o si senta il suono d'errore di sistema o una serie di suoni discendenti, significa che si è verificato un errore in NVDA ed è necessario comunicare possibilmente il bug agli sviluppatori. Consultare il sito di NVDA su come procedere per farlo.

Quando NVDA si avvia per la prima volta, sarete accolti da una finestra di benvenuto che fornirà informazioni basilari sulle impostazioni del tasto funzione "NVDA" e sul menu. Si vedano le sezioni successive di questo documento per ulteriori dettagli. La finestra di dialogo contiene due caselle di controllo.
La prima consente di stabilire se NVDA debba usare il tasto "Blocca Maiuscole" come tasto funzione "NVDA", la seconda invece permette di decidere se questa finestra debba presentarsi ad ogni avvio dello Screen Reader.
 
++ Sui comandi da tastiera di NVDA ++

+++ Il tasto funzione NVDA +++
La maggior parte dei comandi da tastiera di NVDA è costituita dalla combinazione del tasto funzione NVDA più qualsiasi altro tasto o serie di tasti. Fanno eccezione i tasti di revisione del testo che utilizzano i soli tasti del tastierino numerico.

NVDA può essere configurato in modo tale che sia il tasto Insert del tastierino numerico, sia l'Insert della tastiera estesa e il tasto Blocca Maiuscole agiscano contemporaneamente come tasto funzione NVDA.

Da impostazioni predefinite entrambi i tasti Insert, della tastiera estesa e del tastierino, sono configurati come tasti funzione di NVDA.

Se si desidera che uno dei tasti funzione NVDA agisca usando la sua funzione originale (ad esempio si potrebbe volere attivare il BloccaMaiuscole che però è stato impostato come tasto funzione NVDA) sarà sufficiente premere quel tasto due volte in rapida successione.

+++ Modalità Aiuto Tastiera +++
La maggior parte dei comandi verranno citati in seguito nella presente guida, ma una maniera pratica per conoscerli, è di attivare l'aiuto tastiera.

Per farlo basta premere NVDA+1 e per disattivarlo basta ripremerlo nuovamente.
Durante tale modalità, verranno annunciate le funzionalità associate ai vari tasti o combinazioni di essi se presenti senza però eseguirle. Si è perciò liberi di premere ciò che si desidera senza preoccuparsi degli effetti.
 
+++ Layout Tastiera +++
Al momento NVDA viene distribuito con due set di comandi per le tastiere.
Esiste infatti un layout denominato "desktop", utile per i computer fissi, ed uno chiamato "laptop", più consono ai pc portatili.
Da impostazioni predefinite, NVDA utilizza il layout Desktop,  tuttavia sarà sempre possibile modificare questo parametro accedendo alle impostazioni Tastiera, situate sotto la voce Preferenze del menu di NVDA.

Il Layout Desktop fa un uso massiccio del tastierino numerico (con NumLock impostato su spento).
Sebbene molti portatili non siano in possesso di un tastierino numerico fisico, molti di essi possono emularne le funzioni tenendo premuto il tasto FN e premendo lettere e numeri sulla parte destra della tastiera (7 8 9 u i o j k l etc).
Se il portatile in proprio possesso non è in grado di compiere questa operazione, o non permette di impostare il tasto Numlock su spento, può risultare conveniente passare al layout Laptop.

++ Il menu di NVDA ++
Il menu di NVDA consente di controllare le impostazioni dello screen reader, accedere all'aiuto in linea, salvare/ricaricare le configurazioni, modificare i dizionari per le sintesi vocali, leggere i files di log e uscire dal programma.

Per accedere al menu di NVDA da qualsiasi punto ci si trovi in Windows mentre NVDA è in esecuzione, basterà premere la combinazione di tasti NVDA+n.
In alternativa, si può ricorrere alla System Tray, premendo Windows+B per raggiungerla e scorrendo con le frecce sino ad arrivare alla voce NVDA, premendo infine il tasto applicazione, generalmente situato accanto al control di destra. Una volta che il menu appare, è possibile scorrerlo con le frecce direzionali, mentre per attivare un elemento come sempre è sufficiente premere invio.

++ Comandi di base da tastiera ++
%kc:beginInclude
|| Nome | Tasto | Descrizione |
| Interrompe la Sintesi Vocale | Control | Ferma immediatamente la Sintesi Vocale |
| Pausa Sintesi Vocale | Shift | Mette in pausa immediatamente la Sintesi Vocale. Premendo nuovamente il tasto la sintesi vocale riprenderà a parlare dal punto in cui era stata fermata (sempre che questo sia supportato dal sintetizzatore utilizzato, in genere non dovrebbe costituire un problema) |
| Menu NVDA | NVDA+n | Mostra il Menu di NVDA per permettere di accedere alle Preferenze, agli strumenti, all'Aiuto etc |
| Commuta Modalità Aiuto Tastiera | NVDA+1 | in questa modalità sarà possibile premere qualsiasi tasto e ne verrà annunciato il nome e la propria funzione in NVDA |
| Uscire da NVDA | NVDA+q | Esce da NVDA |
| Annuncia data/Ora | NVDA+f12 | Premendo una volta questa combinazione di tasti viene annunciato l'orario corrente, mentre premendola due volte verrà annunciata la data |
| Passa Tasto Successivo a | NVDA+f2 | Questo comando istruisce NVDA a passare la combinazione di tasti successiva all'applicazione attiva, anche se si tratta di un comando di NVDA. |
%kc:endInclude

+ Esplorare lo schermo con NVDA +

++ Come seguire il focus ++
Il modo più comune di esplorare le finestre con NVDA è proprio quello di utilizzare i normali comandi da tastiera come tab e shift tab per muoversi avanti ed indietro attraverso i vari controlli, alt per accedere alla barra dei menu quindi le frecce per esplorare i menu stessi ed alt-tab per spostarsi tra le applicazioni in esecuzione.
Questo sposterà il focus di sistema; ad esempio l'oggetto che riceve i tasti premuti sulla tastiera.
Così facendo, NVDA fornirà informazioni sull'oggetto sul quale è posizionato il focus, come il suo nome, tipo, valore, stato, descrizione, tasto caldo e informazioni sulla posizione.

Esistono alcuni comandi da tastiera utili per seguire il focus:
%kc:beginInclude
|| Nome | tasto | Descrizione | 
| Legge il focus | NVDA+tab | Annuncia l'oggetto o il controllo attualmente focalizzato. Premendo la combinazione due volte ne verrà fatto lo spelling  |
| Legge il Titolo | NVDA+t | Legge il titolo della finestra attiva in quel momento. Premendo la combinazione due volte ne verrà fatto lo spelling. Premendo per tre volte il contenuto verrà copiato negli appunti. |
| Legge la Finestra Attiva | NVDA+b | Legge il contenuto della finestra in primo piano (utile nelle finestre di dialogo). |
%kc:endInclude

++ Esplorare con il cursore di sistema ++
Se il focus è su un oggetto che contiene un campo editazione, ci si può muovere in tutte le direzioni come di consueto. NVDA leggerà non appena ci si sposterà per caratteri, parole e righe notificando inoltre il testo selezionato o deselezionato.

NVDA fornisce i seguenti comandi quando si lavora con il cursore di sistema:
%kc:beginInclude
|| Nome | Tasto | Descrizione |
| Dire Tutto | NVDA+Freccia Giù | Inizia a leggere dalla posizione del cursore di sistema sino alla fine del documento, spostando il cursore man mano che la lettura continua |
| Legge Riga Corrente | NVDA+freccia su | Legge la riga sulla quale si trova il cursore di sistema. Premendo la combinazione due volte viene effettuato lo spelling della riga. |
| Legge Selezione corrente | NVDA+Shift+freccia su | Legge il testo selezionato ammesso che ve ne sia uno. |
| Annuncia formato testo | NVDA+f | Annuncia la formattazione del testo alla posizione del cursore di sistema. |

Se ci si trova all'interno di una tabella, sono disponibili i seguenti comandi:
|| Nome | Tasto | Descrizione | 
| Spostarsi alla colonna precedente | control+alt+freccia sinistra | Sposta il cursore di sistema alla colonna precedente della riga |
| Spostarsi alla colonna successiva | control+alt+freccia destra | Sposta il cursore di sistema alla colonna successiva della riga |
| Spostarsi alla riga precedente | control+alt+Freccia Su | Sposta il cursore di sistema alla riga precedente (Rimanendo nella stessa colonna) |
| Spostarsi alla riga successiva | control+alt+Freccia Giù | Sposta il cursore di sistema alla riga successiva (Rimanendo nella stessa colonna) |
%kc:endInclude

++ Navigazione ad oggetti ++
Se si desidera esplorare l'applicazione attiva o il sistema operativo, senza spostare il focus, si può utilizzare l'esplorazione oggetti di NVDA. Questa permette di spostarsi ed ottenere informazioni riguardo oggetti singoli come testo, bottoni, caselle di controllo, sliders, elenchi e campi di testo editabili.
Quando ci si sposta su un oggetto, NVDA lo annuncerà similmente a come avviene con il focus di sistema.
Onde evitare di doversi muovere indietro ed avanti tra ogni singolo oggetto del sistema, gli oggetti sono raggruppati in maniera gerarchica.
Questo significa che bisogna spostarsi all'interno di alcuni oggetti per avere accesso agli oggetti contenuti in essi.
Per esempio, in concomitanza di un elenco, invece di dover scorrere tutti gli elementi uno per uno contenuti in quest'ultimo, bisogna spostarsi all'interno dell'elenco (navigare al primo oggetto figlio) in modo da accedere ai suoi elementi.
Per continuare l'esplorazione al di fuori dell'elenco dobbiamo uscire da quest'ultimo (navigare al primo oggetto genitore).
Allo stesso modo, se si incontra una barra degli strumenti, bisogna entrare all'interno di essa (navigare al suo primo oggetto figlio) per accedere ai controlli della stessa.

Da impostazioni predefinite, il navigatore ad oggetti si sposta in concomitanza con il focus di sistema, tuttavia questo comportamento può essere modificato, attivando o disattivando la relativa opzione.

Per navigare ad oggetti, utilizzare i tasti seguenti:
%kc:beginInclude
|| Nome | layout Desktop | layout Laptop | Descrizione |
| Legge l'oggetto corrente | NVDA+5 del tastierino numerico | NVDA+control+i | Annuncia l'oggetto corrente. Premendolo due volte ne fa lo spelling. |
| Spostarsi all'oggetto genitore | NVDA+8 del tastierino numerico | NVDA+Shift+i | ci si sposta all'oggetto genitore (contenitore) dell'oggetto corrente |
| Spostarsi all'oggetto precedente | NVDA+4 del tastierino numerico | NVDA+control+j | ci si Sposta all'oggetto precedente (l'oggetto direttamente prima dell'attuale sullo stesso livello) |
| Spostarsi all'oggetto successivo | NVDA+numpad6 | control+NVDA+l | ci si Sposta all'oggetto successivo (l'oggetto direttamente dopo l'attuale sullo stesso livello) |
| Spostarsi al primo oggetto figlio | NVDA+2 del tastierino numerico | NVDA+shift+virgola | Ci si sposta al primo oggetto figlio contenuto nell'oggetto attuale |
| Spostarsi all'oggetto focalizzato | NVDA+Meno del tastierino numerico | NVDA+Backspace | Sposta il navigatore ad oggetti sull'oggetto che attualmente ha il focus di sistema, e porta anche il cursore di controllo in quella posizione, se il cursore di sistema è visualizzato |
| Attivare l'oggetto corrente | NVDA+Invio del tastierino numerico | NVDA+Invio | Attiva l'oggetto corrente (l'equivalente di cliccare col mouse o premere la barra spazio in presenza del focus) |
| Spostare il focus di sistema sull'oggetto corrente | NVDA+Shift+meno del tastierino numerico | NVDA+Shift+backspace | Sposta il focus di sistema alla posizione del navigatore ad oggetti se possibile |
| Annuncia dimensioni dell'oggetto corrente | NVDA+Canc del tastierino numerico | NVDA+Canc | Annuncia le dimensioni dell'oggetto attuale sullo schermo in percentuali (incluse distanza dal bordo sinistro e superiore dello schermo, e la sua altezza e larghezza) |
%kc:endInclude

Nota, Per utilizzare il tastierino numerico, il tasto NumLock deve essere impostato su spento.

++ Controllare il testo all'interno dell'oggetto attuale ++
NVDA permette di leggere il contenuto dell'oggetto corrente carattere per carattere, parola per parola o riga per riga.
Questo risulta utile principalmente nel prompt dei comandi di Windows o in tutte quelle situazioni dove il cursore di sistema non esiste o ha funzioni limitate.
Quando si sposta il cursore di controllo, il cursore di sistema non lo segue, cosicché sarà possibile esplorare il testo senza perdere la propria posizione.
Comunque, da impostazioni predefinite, quando il cursore di sistema si sposta, il cursore di controllo lo segue. Tale impostazione può essere modificata attivandola o disattivandola.

Sono disponibili i seguenti tasti caldi per esplorare il testo:
%kc:beginInclude
|| Nome | layout Desktop | layout Laptop | Descrizione |
| Spostarsi alla prima riga, modalità esplorazione | shift+7 del tastierino numerico | NVDA+7 | Sposta il cursore di controllo  alla prima riga del testo |
| Spostarsi alla riga precedente, modalità esplorazione | 7 del tastierino numerico | NVDA+u | Sposta il cursore di controllo alla riga di testo precedente |
| Legge la riga corrente, modalità esplorazione | 8 del tastierino numerico | NVDA+i | Annuncia la riga di testo sulla quale è posizionato il cursore di controllo. Se premuto due volte ne fa lo spelling. |
| Spostarsi alla riga successiva, modalità esplorazione | 9 del tastierino numerico | NVDA+o | Sposta il cursore di controllo alla riga di testo successiva |
| Spostarsi all'ultima riga, modalità esplorazione | shift+9 del tastierino numerico | NVDA+9 | Sposta il cursore di controllo  all'ultima riga del testo |
| Spostarsi alla parola precedente, modalità esplorazione | 4 del tastierino numerico | NVDA+j | Sposta il cursore di controllo alla parola precedente nel testo |
| Legge la parola corrente, modalità esplorazione | 5 del tastierino numerico | NVDA+k | Annuncia la parola del testo sulla quale è posizionato il cursore di controllo. Se premuto due volte ne fa lo spelling. |
| Spostarsi alla parola successiva, modalità esplorazione | 6 del tastierino numerico | NVDA+l | Sposta il cursore di controllo alla parola successiva nel testo |
| Spostarsi all'inizio della riga, modalità esplorazione | shift+1 del tastierino numerico | NVDA+Shift+u | Sposta il cursore di controllo  all'inizio della riga |
| Spostarsi al carattere precedente, modalità esplorazione | 1 del tastierino numerico | NVDA+m | Sposta il cursore di controllo al carattere precedente nella riga corrente di testo |
| Legge il carattere corrente, modalità esplorazione | 2 del tastierino numerico | NVDA+virgola | Annuncia il carattere del testo sul quale è posizionato il cursore di controllo. Se premuto due volte fornisce il valore numerico del carattere in decimale e esadecimale. |
| Spostarsi al carattere successivo, modalità esplorazione | 3 del tastierino numerico | NVDA+punto | Sposta il cursore di controllo al carattere di testo successivo nella riga corrente |
| Spostarsi alla fine della riga, modalità esplorazione | shift+3 del tastierino numerico | NVDA+shift+o | Sposta il cursore di controllo alla fine della riga di testo corrente |
| Dire tutto, modalità esplorazione | Più del tastierino numerico | NVDA+shift+freccia giù | Legge il testo dalla posizione attuale del cursore di controllo, spostando tale cursore man mano che la lettura continua |
| Spostare il cursore di sistema alla posizione del cursore di controllo | Control+meno del tastierino numerico | NVDA+control+backspace | Sposta il cursore di sistema alla posizione del cursore di controllo |
| Copiare dalla posizione  del cursore di controllo | NVDA+f9 | NVDA+f9 | Marca il punto di inizio del testo da copiare, partendo dalla posizione attuale del cursore di controllo. Si noti che NVDA non effettuerà alcuna operazione fino a quando non verrà specificato il punto di fine |
| Copiare fino al cursore di controllo | NVDA+f10 | NVDA+f10 | Copia il testo dalla posizione marcata in precedenza con NVDA+f9 fino alla posizione attuale del cursore di controllo. Una volta effettuata questa operazione, il testo verrà copiato negli appunti |
%kc:endInclude
 
Si noti che per un corretto funzionamento il tasto Numlock del tastierino numerico deve essere impostato su spento.

Per aiutare l'utente a ricordare questi comandi, si tenga presente che i comandi di base di controllo del testo sono organizzati in una griglia di tre per tre, dove dall'alto verso il basso abbiamo righe, parole e caratteri, mentre da sinistra a destra abbiamo precedente, attuale e successivo. Il layout può essere descritto come segue:
| riga precedente | riga corrente | riga successiva |
| parola precedente | parola corrente | parola successiva |
| carattere precedente | carattere corrente | carattere successivo |

++ Navigazione in linea ++
Oltre a poter controllare le informazioni di un singolo oggetto, NVDA permette di esplorare il contenuto di un intero documento o del testo presente sullo schermo. Questa funzione è chiamata navigazione in linea.
I seguenti due comandi vengono utilizzati per attivare o meno la navigazione in linea:
%kc:beginInclude
|| Nome | Layout Desktop | Layout Laptop | Descrizione |
| Passa alla navigazione in linea | NVDA+7 del tastierino numerico | NVDA+pagina su | Passa alla navigazione in linea, collocando l'utente alla posizione attuale del navigatore ad oggetti, permettendo di esplorare lo schermo (o il documento se ci si trova all'interno di esso) con i consueti comandi di revisione del testo usati dal cursore di controllo. |
| Andare dalla navigazione in linea all'oggetto | NVDA+1 del tastierino numerico | NVDA+pagina giù | Attiva il navigatore ad oggetti a partire dalla posizione corrente nella navigazione in linea |
%kc:endInclude  

++ Esplorare con il mouse ++
Quando si muove il mouse, NVDA di default leggerà sempre il testo che si trova alla posizione del mouse stesso, man mano che esso viene spostato. Laddove supportato, NVDA leggerà il paragrafo contenente il testo, sebbene alcuni controlli saranno disponibili esclusivamente con la lettura riga per riga.

NVDA può anche essere configurato in modo tale da leggere il tipo di controllo o l'oggetto sul quale è posizionato il mouse (ad esempio elenchi, bottoni, etc), cosa che può risultare utile ad utenti totalmente privi di vista, laddove le informazioni fornite dal solo testo non sono sufficientemente chiare.

NVDA fornisce agli utenti una metodologia per comprendere la posizione del puntatore in relazione alle dimensioni dello schermo, emettendo dei segnali acustici che descrivono le coordinate del mouse.
Più il mouse si troverà in alto sullo schermo, più acuto sarà il segnale acustico emesso. Allo stesso modo, più a destra o sinistra si troverà il puntatore, più verso destra o verso sinistra si sposterà il suono nelle casse, presumendo naturalmente che l'utente si trovi difronte agli altoparlanti in posizione centrale.

Queste caratteristiche aggiuntive riguardanti il mouse non sono attivate di Default, tuttavia se le si vuole provare sarà sufficiente configurarle dalle impostazioni mouse, raggiungibili dal menu Preferenze di NVDA.

Sebbene un mouse o un trackpad risultino la maniera migliore per esplorare lo schermo in tale modalità, NVDA mette a disposizione qualche comando relativo al mouse:
%kc:beginInclude
|| Nome | tasto Desktop | tasto Laptop | Descrizione |
| Click tasto sinistro del mouse | Barra del tastierino numerico | NVDA+freccia sinistra | Effettua un click con il tasto sinistro del mouse. Per operare un doppio click premere il tasto due volte in rapida successione |
| Blocca tasto sinistro del mouse | Shift+Barra del tastierino numerico | NVDA+Shift+Freccia sinistra | Blocca il tasto sinistro del mouse. Premere di nuovo tale combinazione per rilasciarlo. Per trascinare il mouse, premere la sequenza di tasti per bloccare il tasto sinistro e quindi spostare il mouse o fisicamente oppure con gli appositi comandi relativi al mouse |
| Click tasto destro del mouse | Asterisco del tastierino numerico | NVDA+Freccia destra | Effettua un click con il bottone destro del mouse. |
| Blocca tasto destro del mouse | Shift+Asterisco del tastierino numerico | NVDA+Shift+Freccia destra | Blocca il tasto destro del mouse. Premere di nuovo tale combinazione per rilasciarlo. Per trascinare il mouse, premere la sequenza di tasti per bloccare il tasto destro e quindi spostare il mouse o fisicamente oppure con gli appositi comandi relativi al mouse |
| Spostare il mouse alla posizione del navigatore ad oggetti | NVDA+Barra del tastierino numerico | NVDA+Shift+f9 | Sposta il mouse alla posizione del navigatore ad oggetti e quindi del cursore di controllo |
| Spostare il navigatore ad oggetti sul mouse | NVDA+Asterisco del tastierino numerico | NVDA+Shift+f10 | Sposta il navigatore ad oggetti sull'oggetto situato nella posizione del mouse |
%kc:endInclude

+ Buffer virtuale +
Documenti complessi di sola lettura, come ad esempio pagine web, sono rappresentati da NVDA all'interno di un buffer virtuale.

Un buffer virtuale è una rappresentazione testuale lineare del documento, che permette all'utilizzatore di esplorarne il contenuto con le frecce, leggerne il testo e i campi che sono presenti al suo interno, come link, tabelle etc.

Quando si utilizza il buffer virtuale, vi sono due strategie di interazione con esso: la modalità "buffer virtuale", o esplorazione, che permette di spostarsi all'interno del testo utilizzando un cursore virtuale, un pò come avviene con il cursore di sistema.
Infatti tutti i comandi di NVDA che hanno a che vedere con il currsore di sistema funzioneranno in questa modalità (ad esempio dire tutto, annuncia formattazione, tutti i comandi per la navigazione nelle tabelle, etc).

La modalità focus invece permette di interagire con i controlli presenti, come campi editazione, caselle combinate, pulsanti radio, utilizzando i normali tasti ad essi dedicati.
Se ci si trova nella modalità "buffer virtuale" e si preme tab o si fa click su un controllo, NVDA attiverà automaticamente la modalità Focus se tale controllo lo richiede.
Da notare che la pressione del tasto invio o spazio in questo tipo di controlli attiverà comunque la modalità focus.

Se NVDA è passato automaticamente alla modalità Focus, la pressione del tasto tab o il click su un oggetto che non richiede questa modalità (come un link o una parte di testo) provocherà la riattivazione della modalità buffer virtuale.
Anche la pressione del tasto Esc farà in modo che NVDA attivi la modalità buffer virtuale, nel caso l'attivazione della modalità focus sia avvenuta automaticamente.

è possibile anche passare tra le due modalità in modo manuale. Tuttavia se si imposta la modalità focus manualmente, NVDA non ritornerà più in maniera automatica alla modalità buffer virtuale, fino a quando l'utente non deciderà diversamente.
%kc:beginInclude
|| Nome | Tasto | Descrizione |
| Commuta modalità | NVDA+Spazio | Commuta tra le modalità focus e buffer virtuale |
| Abbandona modalità focus | escape | Ritorna alla modalità buffer virtuale se la modalità focus era stata impostata precedentemente in maniera automatica |
| Aggiorna Buffer Virtuale | NVDA+f5 | Ricarica il buffer virtuale attuale (utile nel caso certi contenuti della pagina non sembrano essere presenti) |
| Trova | NVDA+Control+f | Permette di inserire in una casella di dialogo del testo da cercare all'interno del documento |
| Trova successivo | NVDA+f3 | Trova la stringa successiva di testo precedentemente cercata nel documento |
| Trova precedente | NVDA+Shift+f3 | Trova la stringa precedente di testo nel documento cercata con control+NVDA+f  |
%kc:endInclude

Al momento NVDA utilizza il buffer virtuale per leggere documenti in Mozilla Firefox, Microsoft Internet Explorer, Google Chrome, Adobe Reader e Adobe Flash.
  
++ Navigare con le lettere ++
Per avere una maggiore velocità nella navigazione, NVDA fornisce alcuni tasti per muoversi fra i vari campi quando si utilizza la modalità buffer virtuale.
%kc:beginInclude
I seguenti tasti premuti da soli portano al campo successivo, tenendo premuto Shift invece portano al campo precedente.
- h: intestazione
- l: elenco
- i: elemento di elenco
- t: tabella
- k: link
- n: Testo senza link
- f: campo form
- u: link non visitato
- v: link visitato
- e: campo editazione
- b: bottone
- x: casella di controllo
- c: casella combinata
- r: pulsante radio
- q: blocco tra virgolette
- s: separatore
- m: frame
- g: grafico
- d: Sezione Aria
- o: oggetto incorporato
- numeri da 1 a 6: intestazioni da 1 a 6
-
%kc:endInclude

++ Lista degli elementi ++
La lista degli elementi consente l'accesso all'elenco dei links, delle intestazioni o delle sezioni presenti nella pagina web. I pulsanti radio permettono di ciclare tra questi tre tipi di informazioni, mentre è presente anche un campo editazione, utile a filtrare tale lista per permettere una ricerca più rapida.

Si possono utilizzare i bottoni che si trovano nella finestra di dialogo, per spostarsi su, o attivare quell'elemento.
%kc:beginInclude
|| Nome | Tasto | Descrizione |
| Elenco elementi buffer virtuale | NVDA+f7 | Apre la finestra dell'elenco elementi contenente links, intestazioni e sezioni del buffer virtuale |
%kc:endInclude

++ Oggetti incorporati ++
Le pagine web possono essere strutturate con diverse tecnologie al proprio interno, ad esempio contenuti di tipo Adobe Flash oppure Sun Java. Quando NVDA incontra tali elementi, lo screen reader li interpreta come oggetti incorporati e annuncerà la parola "oggetto". Sarà possibile interagire con l'oggetto premendo il tasto Invio e, se risulterà accessibile, premere il tasto tab o comunque  muoversi all'interno di esso come se si trattasse di una normale applicazione. è stato previsto un tasto caldo per tornare alla pagina originale che contiene l'oggetto:
%kc:beginInclude
|| Nome | Tasto | Descrizione |
| Ritornare al buffer virtuale | NVDA+control+spazio | Sposta il focus dall'oggetto incorporato al buffer virtuale che lo contiene |
%kc:endInclude

+ Configurare NVDA +

++ Preferenze ++
%kc:settingsSection: || Nome | Tasto layout Desktop | Tasto Layout Laptop | Descrizione |
La maggior parte delle impostazioni possono essere modificate accedendo alle relative finestre di dialogo situate nei sottomenu della voce Preferenze, presente nel menu di NVDA.
In tutte le finestre di dialogo di NVDA, premere il tasto OK per accettare i cambiamenti effettuati.
Per annullare invece premere il bottone Annulla o il tasto Esc.
Alcune impostazioni possono anche essere cambiate utilizzando dei tasti rapidi, che verranno elencati nella sezione successiva.

	+++ Impostazioni generali (NVDA+control+g) +++
La finestra di dialogo inerente le impostazioni generali si trova nel menu preferenze. Essa contiene le seguenti opzioni:

==== Lingua ====
Una casella combinata dove gli utilizzatori di NVDA possono selezionare la lingua di visualizzazione dei messaggi dell'interfaccia utente. Vi sono molti linguaggi, tuttavia l'opzione predefinita è chiamata "User Default, Windows". Questa scelta istruisce NVDA ad utilizzare le impostazioni della lingua di Windows salvate nel pannello di controllo.

Si noti che NVDA deve essere riavviato dopo una nuova selezione della lingua, si riceverà in tal senso un messaggio di notifica dove basterà premere il bottone OK e NVDA verrà riavviato

==== Salva la configurazione all'uscita ====
Una casella di controllo che se attivata permette a NVDA di salvare automaticamente la configurazione all'uscita dal programma.

==== Avvisa prima di uscire da NVDA ====
Una casella di controllo che permette di decidere se, alla chiusura di NVDA, debba apparire una finestra di conferma, con la possibilità di annullare l'operazione.

==== Livello di logging ====
Una casella combinata che permette di stabilire l'ammontare delle informazioni che NVDA scriverà sul suo file di log. La maggior parte degli utenti non avrà bisogno di modificare questo parametro, tuttavia nel caso si vogliano segnalare bug, può essere una buona idea alzare il livello di log.

==== Esegui NVDA all'avvio di Windows ====
Una casella di controllo che, se attivata, permetterà a NVDA di avviarsi subito dopo la schermata di Logon del sistema operativo.
Questa opzione è disponibile soltanto nelle versioni Installer.
  
==== Utilizza NVDA nella finestra di Logon, richiede privilegi di amministratore ====
Se si dispone di un sistema nel quale bisogna inserire nome e password durante la schermata di Logon, attivare questa casella di controllo per fare in modo che NVDA sia in grado di leggere questo tipo di informazioni.
Questa opzione è disponibile soltanto nelle versioni Installer.

==== Utilizza le impostazioni salvate nella finestra di Logon ====
La pressione di questo tasto copierà le proprie impostazioni utente di NVDA nella cartella delle configurazioni di sistema, di modo che NVDA le possa utilizzare nelle schermate di Logon, nei controlli UAC e così via.
Per precauzione, se si vuole essere certi che le proprie impostazioni vengano copiate correttamente, conviene salvare la configurazione con il comando Control+NVDA+c, oppure andare alla voce Salvare Configurazione nel menu di NVDA.
Questa opzione è disponibile soltanto nelle versioni Installer.

+++ Selezionare il sintetizzatore (NVDA+control+s) +++
La finestra di dialogo inerente il sintetizzatore, che si trova sotto il menu preferenze, sintetizzatore, permette di scegliere con quale sintesi vocale NVDA dovrà parlare.
La finestra contiene una semplice casella combinata, dove sono elencate le sintesi disponibili. Selezionare con le frecce verticali il sintetizzatore desiderato e cliccare su ok. Se durante il caricamento della nuova sintesi vocale apparisse un messaggio d'errore, NVDA provvederà a ripristinare il vecchio sintetizzatore e l'utente verrà avvisato con un messaggio.

==== Sintetizzatore ====
Questa opzione permette di selezionare il sintetizzatore che NVDA utilizzerà per parlare. Per un elenco di tutte le sintesi vocali supportate da NVDA, si veda la sezione [Sintesi vocali supportate #SupportedSpeechSynths].

Un elemento speciale che sarà sempre disponibile in questo elenco è chiamato "nessun sintetizzatore", che permette di utilizzare NVDA senza alcun riscontro vocale.
Ciò può venir incontro a quegli utenti che preferiscono avvalersi esclusivamente del supporto braille, oppure a qualche sviluppatore vedente che desidera utilizzare solo la funzionalità "visualizzatore sintesi vocale".

==== Periferica audio da utilizzare ====
Questa opzione permette di selezionare la scheda audio che NVDA utilizzerà per mandare i messaggi al sintetizzatore.

+++ Impostazioni voce (NVDA+control+v) +++[VoiceSettings]
La finestra impostazioni della voce, situata sul menu preferenze, contiene numerose opzioni per modificare il suono della sintesi vocale. Per informazioni su come modificare molti di questi parametri da qualunque punto ci si trovi, si veda la sezione [modificare al volo le Impostazioni del sintetizzatore  #SynthSettingsRing].

Questa finestra di dialogo contiene le seguenti opzioni:

==== Voce ====
Una casella combinata che elenca tutte le voci del sintetizzatore selezionato. è possibile scorrere la lista ed ascoltarla con le frecce, in particolare la freccia giù e la freccia sinistra sposteranno verso il basso dell'elenco, mentre la freccia su e la freccia destra sposteranno verso l'alto.

==== Variante ====
Una casella combinata che permette di selezionare con quale variante il sintetizzatore debba parlare. Al momento, soltanto Espeak supporta questa impostazione. Le varianti in Espeak sono simili alle voci, esse modificano i parametri e gli attributi della voce originale, per cui ad esempio potremmo avere voci simili a quelle maschili o femminili.

==== Velocità ====
Questa opzione permette di modificare la velocità della voce. Si tratta di un controllo che va da 0 a 100, (dove 0 indica il limite più lento e 100 il massimo della velocità).

==== Tono ====
Questa opzione permette di modificare l'altezza della voce corrente. Si tratta di un  controllo che va da 0 a 100, (0 rappresenta l'altezza minima, 100 la massima).

==== Volume ====
Un controllo che va da 0 a 100, (0 indica il volume più basso, 100 il più alto).

==== Inflessione ====
Un controllo che permette di selezionare con quanta inflessione (aumento e decadimento del pitch) la sintesi vocale debba parlare.  Al momento soltanto Espeak fornisce questa funzionalità.

%kc:setting
==== Leggi tutta la punteggiatura ====
Tasto: NVDA+p

Una casella di controllo che, se attivata, dice a NVDA di pronunciare ciascun simbolo di punteggiatura come parole (molto utile in caso di correzione di documenti). Quando invece risulta disattivata, NVDA lascia la punteggiatura immutata, in modo che il sintetizzatore leggerà le frasi con la giusta inflessione, ma i simboli non verranno pronunciati.
  
==== Aumenta il tono per le maiuscole ====
Questa impostazione, se attivata, aumenterà il tono della sintesi vocale in presenza di maiuscole.

==== Leggi Cap prima delle Maiuscole ====
Una casella di controllo che, se attivata, istruisce NVDA a dire la parola "CAP" in presenza di una lettera maiuscola, se raggiunta scorrendo il testo con le frecce o se digitata a mano. Di solito, la parola CAP viene pronunciata con un'altezza di tono maggiore, ma poiché non tutti i sintetizzatori supportano questa opzione, è possibile che tale caratteristica non funzioni correttamente.

==== Emetti un beep per le maiuscole ====
Se questa casella di controllo viene attivata, NVDA emetterà un leggero beep ogni qualvolta verrà letta una lettera maiuscola. Questa opzione, assieme alla precedente, è utile in quelle sintesi vocali che non possono modificare l'altezza in presenza di lettere maiuscole.

+++ Modificare al volo le impostazioni del sintetizzatore +++[SynthSettingsRing]
Se si vogliono modificare i parametri della voce senza dover aprire la finestra inerente tali impostazioni, esistono alcuni tasti rapidi che consentono di spostarsi tra i parametri più comuni da qualunque punto ci si trovi:
%kc:beginInclude
|| Nome || Layout Desktop | Layout Laptop | Descrizione |
| Spostarsi al parametro successivo del sintetizzatore | NVDA+Control+Freccia destra | NVDA+Control+Freccia destra | Si sposta al prossimo parametro disponibile inerente la sintesi vocale e nel caso si sia raggiunto l'ultimo dell'elenco tornerà al primo |
| Spostarsi al parametro precedente del sintetizzatore | NVDA+Control+Freccia sinistra | NVDA+Control+Freccia sinistra | Si sposta al parametro precedente disponibile inerente la sintesi vocale e nel caso si sia raggiunto l'ultimo dell'elenco tornerà al primo |
| Aumentare il parametro corrente del sintetizzatore | NVDA+Control+Freccia su | NVDA+Control+Freccia su | Aumenta il valore del parametro sul quale si è posizionati. Ad esempio si aumenta la velocità, poi ci si sposta all'impostazione successiva, si aumenta il volume etc |
| Diminuire il parametro corrente del sintetizzatore | NVDA+Control+Freccia giù | NVDA+Control+Freccia giù | Diminuisce il valore del parametro sul quale si è posizionati. Ad esempio si diminuisce la velocità, poi ci si sposta all'impostazione successiva, si diminuisce il volume etc |
%kc:endInclude

+++ Impostazioni Braille +++
La finestra di dialogo inerente le impostazioni Braille si raggiunge andando al menu preferenze e selezionando l'opzione impostazioni Braille.

==== Display Braille ====
La prima voce che comparirà nelle opzioni delle impostazioni Braille è una casella combinata chiamata Display Braille. Essa è formata da svariati elementi, dipende dai driver installati sul proprio sistema. Muoversi con le frecce verticali per selezionarne uno.
Nessun display  braille significa che non si sta utilizzando il Braille.

Si veda la sezione [Display Braille supportati #SupportedBrailleDisplays] per maggiori informazioni sui modelli disponibili.

==== Tabella di traduzione ====
L'opzione successiva è denominata Tabella di traduzione. Si tratta di una casella combinata all'interno della quale si trovano varie tabelle Braille per parecchie lingue. Selezionare con le frecce verticali la tabella desiderata.

==== Espandi la parola sotto il cursore utilizzando il Braille Computer ====
Questa opzione permette la visualizzazione della parola sotto il cursore nel formato Computer Braille non contratto.

==== Velocità lampeggio cursore ====
Si tratta di un campo numerico che permette di modificare la velocità di lampeggio del cursore in millisecondi.

==== Timeout dei messaggi(sec) ====
Si tratta di un campo numerico che controlla per quanto tempo i messaggi di sistema saranno mostrati sul Display Braille.

%kc:setting
==== Il display braille segue ====
Tasto: NVDA+control+t

Questa impostazione permette di decidere se il display braille seguirà il focus di sistema oppure il navigatore ad oggetti (cursore di controllo).

+++ Impostazioni tastiera (NVDA+control+k) +++
Questa finestra di dialogo si trova nel menu preferenze, sotto la voce "impostazioni tastiera...". Contiene le seguenti opzioni:

==== Layout tastiera ====
Questa casella combinata permette di selezionare quale layout di tastiera NVDA debba utilizzare. Al momento è possibile scegliere tra desktop e laptop, ossia tra tastiere per pc fissi e portatili.

==== Utilizza capsLock come tasto funzione per NVDA ====
Se questa casella di controllo viene attivata, il tasto blocca maiuscole agirà come tasto funzione di NVDA.

==== Utilizza Insert della tastiera estesa come tasto funzione di NVDA ====
Se questa casella di controllo viene attivata, il tasto insert, generalmente situato vicino ai tasti home/fine/pagina su/pagina giù, agirà come tasto funzione di NVDA.

==== Utilizza insert del tastierino numerico come tasto funzione di NVDA ====
Se questa casella di controllo viene attivata, il tasto insert del tastierino numerico agirà come tasto funzione di NVDA.

%kc:setting
==== Leggi i caratteri digitati ====
Tasto: NVDA+2

Una casella di controllo che, se attivata, fa in modo che NVDA pronunci tutti i caratteri che vengono digitati sulla tastiera.

%kc:setting
==== Leggi le parole digitate ====
Tasto: NVDA+3

Una casella di controllo che, se attivata, fa in modo che NVDA pronunci tutte le parole che vengono digitate sulla tastiera.
 
%kc:setting
==== Leggi i tasti di comando ====
Tasto: NVDA+4

Una casella di controllo che, se attivata, fa in modo che NVDA pronunci tutte le combinazioni di tasti che non siano singoli caratteri che vengono digitati, ad esempio premendo il tasto control seguito da una lettera.
 
+++ Impostazioni Mouse (NVDA+control+m) +++
Questa finestra di dialogo si trova all'interno del menu preferenze, alla voce impostazioni mouse... Contiene le seguenti opzioni:

==== Leggi i cambiamenti del puntatore del mouse ====
Una casella di controllo che, se attivata, istruisce NVDA ad annunciare i cambiamenti dell'aspetto del puntatore. In Windows il puntatore può cambiare forma in concomitanza con certi eventi, ad esempio in presenza di campi editazione o durante il caricamento di un'applicazione, etc.

%kc:setting
==== Abilita tracciamento del mouse ====
| Tasto Desktop | NVDA+m |
| Tasto Laptop | NVDA+Shift+m |

Una casella di controllo che, se attivata, istruisce NVDA ad annunciare il testo sul quale è posizionato il puntatore, mentre ci si sposta con esso sullo schermo. Questo permette di individuare gli elementi con una rappresentazione fisica e reale su come essi siano disposti sul video, piuttosto che utilizzare la navigazione ad oggetti.

==== Parte di testo letta ====
Se NVDA è configurato per annunciare il testo man mano che si sposta il Mouse, questa opzione permette di stabilire la quantità di testo che verrà vocalizzato dallo Screen Reader. Le scelte disponibili sono Carattere, Parola, Sottolineato e Paragrafo.
  
==== Leggi il tipo dell'oggetto sotto il mouse ====
Se questa casella di controllo è attivata, NVDA leggerà il tipo di oggetto sul quale è posizionato il mouse, man mano che viene spostato.

==== Coordinate audio quando il mouse si sposta ====
Attivando questa casella di controllo si farà in modo che NVDA emetta dei segnali acustici man mano che il mouse si sposta, in modo che l'utente possa farsi un'idea della sua posizione in relazione allo schermo.

==== La luminosità controlla il volume delle coordinate audio ====
Se la casella di controllo "coordinate audio quando il mouse si sposta" è attiva, allora, attivando quest'opzione, il volume dei beeps delle coordinate audio è controllato dal livello di luminosità dello schermo, riferito alla posizione attuale del mouse. Dal momento che ci possono essere problemi di prestazioni con Windows Vista, questa caratteristica viene disattivata nelle impostazioni predefinite.

+++ Impostazioni cursore di controllo +++
Situata sul menu preferenze alla voce cursore di controllo..., questa finestra di dialogo contiene le seguenti opzioni:

%kc:setting
==== Segue il focus della tastiera ====
| Tasto Desktop | NVDA+7 |
| Tasto Laptop | NVDA+Control+7 |

Quando questa casella di controllo è attiva, il cursore di controllo verrà sempre posizionato sul medesimo oggetto del focus di sistema man mano che esso cambia.

%kc:setting
==== Segue Cursore di sistema ====
Tasto: NVDA+6

Quando questa casella di controllo è attiva, il cursore di controllo verrà automaticamente spostato alla posizione del cursore di sistema man mano che esso si sposta.

==== Segue il Mouse ====
Quando questa casella di controllo è attiva, il cursore di controllo seguirà il mouse man mano che si sposta.

==== Modalità semplice ====
Quando questa casella di controllo è attiva, NVDA filtrerà la gerarchia di oggetti che possono essere raggiunti col navigatore ad oggetti, in modo da escludere oggetti non utilizzabili.

+++ Presentazione oggetti (NVDA+Control+o) +++
Situata sul menu preferenze alla voce presentazione oggetti..., questa finestra di dialogo contiene le seguenti opzioni:

==== Leggi i suggerimenti ====
Una casella di controllo che, se attivata, istruisce NVDA ad annunciare i suggerimenti man mano che appaiono.
Molte finestre o controlli visualizzano dei messaggi o suggerimenti quando si sposta il mouse o il focus su di essi, NVDA non farà altro che vocalizzarli.

==== Leggi i fumetti d'aiuto ====
Questa casella di controllo, se attivata, istruisce NVDA ad annunciare i fumetti d'aiuto quando appaiono. I fumetti assomigliano ai suggerimenti (tool-tips), ma in genere sono più larghi come dimensioni e vengono associati ad eventi di sistema come ad esempio il collegamento o scollegamento di un cavo di rete oppure avvisi inerenti la sicurezza.

==== Leggi i tasti di scelta rapida degli oggetti ====
Quando questa casella di controllo è attivata, NVDA pronuncerà il tasto caldo dell'oggetto o del controllo focalizzato. Ad esempio, molti menu sono forniti di scorciatoie, tanto per citarne una delle più comuni, il menu file è spesso accompagnato dalla scorciatoia alt+f.

==== Leggi informazioni sulla posizione dell'oggetto ====
Questa casella di controllo permette di stabilire se si desideri che NVDA riporti le informazioni sulla posizione dell'oggetto, ad esempio 1 di 4, 2 di 4, etc quando ci si sposta con il cursore di sistema o con il navigatore ad oggetti.

==== Leggi le descrizioni degli oggetti ====
Disattivare questa casella di controllo se non si desidera ascoltare la descrizione degli oggetti.

%kc:setting
==== Aggiornamento barre di progresso ====
| Tasto Desktop | NVDA+u |
| Tasto Laptop | NVDA+Control+f2 |

Una barra di progresso è un controllo che assomiglia un pò ad un righello. Man mano che un'operazione viene completata, vengono mostrate delle barre che si evidenziano e viene visualizzata anche la percentuale dello stato del processo in questione. Le barre di avanzamento vengono utilizzate per informare l'utente sullo stato di operazioni quali, a titolo di esempio, il caricamento di una pagina web, lo stato della ricezione della posta oppure l'elaborazione di un file sonoro.
Quest'opzione è costituita da una casella ad elenco la cui funzione è controllare la modalità con la quale NVDA informerà l'utente sullo stato delle barre di progresso. Contiene i seguenti valori:
- Disattivato: Lo stato delle barre di progresso non verrà riportato.
- Leggi: NVDA annuncerà la percentuale dello stato delle barre di progresso, riportandone il valore in base al loro grado di avanzamento.
- Emetti un Beep: NVDA emetterà un segnale acustico in concomitanza dei cambiamenti delle barre di progresso. Più acuto sarà il beep, più sarà vicina la barra di progresso alla sua fase di completamento.
- Leggi ed emetti un beep: selezionando questa opzione, NVDA emetterà segnali acustici e annuncerà allo stesso tempo la percentuale dello stato di avanzamento delle barre di progresso.
-

==== Leggi le barre di progresso in Background ====
Si tratta di una casella di controllo che, se attivata, istruisce NVDA a continuare a fornire informazioni sulle barre di progresso che non sono fisicamente in primo piano sullo schermo. Se ad esempio un'applicazione che contiene una barra di progresso viene minimizzata, o semplicemente si cambia finestra lavorando quindi con un altro programma, NVDA continuerà a fornire informazioni sull'avanzamento della barra di progresso dell'applicazione precedente, permettendo nel frattempo di svolgere altre attività.
  
+++ Impostazioni buffer virtuale (NVDA+Control+b) +++
Questa finestra di dialogo si trova nel menu preferenze, sotto la voce Buffer virtuale. Contiene le seguenti opzioni:

=== Numero massimo di caratteri per riga ====
Questo campo imposta la lunghezza massima di una riga in caratteri quando si utilizza il buffer virtuale.

==== Numero di righe per pagina ====
Sebbene il buffer virtuale non sia costituito da pagine, questo campo modifica il numero di righe assegnato quando ci si deve spostare con i tasti pagina su e pagina giù.

%kc:setting
==== Usa il layout dello schermo, quando supportato ====
Tasto: NVDA+v

Questa casella di controllo modifica la modalità di visualizzazione di alcuni elementi, come ad esempio link o campi editazione. In sostanza, se la casella di controllo viene attivata, tali elementi vengono presentati all'utente esattamente come essi sono visualizzati sullo schermo, quindi, ad esempio, possono esservi più link in una stessa riga. Se invece la casella di controllo è disattivata, il buffer virtuale si occuperà di presentare ciascun elemento in una riga differente, permettendo una navigazione più comoda ma meno simile alla disposizione reale degli oggetti.
  
==== leggi le tabelle di layout ====
Quando questa casella di controllo è disattivata, NVDA riporterà all'utente soltanto le tabelle che contengono effettivamente dati. è probabilmente la scelta consigliata, in ogni modo, se invece si attiva la casella di controllo, NVDA riporterà anche quelle tabelle che, pur non contenendo dati, esistono per uno scopo puramente visivo, magari per migliorare l'aspetto di una pagina web.
  
==== Configurare l'annuncio di campi come links e intestazioni ====
Nelle precedenti versioni di NVDA vi era la possibilità di configurare, nelle impostazioni del Buffer Virtuale, se il programma dovesse informare l'utente del tipo di campo incontrato durante la lettura di contenuti web. Esempi di tipi di campi sono links, intestazioni, tabelle ed elenchi. Per configurare tali impostazioni, fare riferimento alle nuove opzioni situate nella [finestra di dialogo Impostazioni formato documento #DocumentFormattingSettings]. Queste opzioni non influiscono più soltanto sui Buffers virtuali, ma su qualsiasi tipo di documento che permetta l'annuncio di tali informazioni.

==== Modalità focus automatica per i cambiamenti del focus ====
Questa opzione permette l'attivazione della modalità di inseguimento del focus non appena si raggiunge un apposito campo, ad esempio un campo editazione. In sostanza, quando ci si trova in una pagina web e premiamo il tasto tab, se l'elemento successivo è un campo appartenente ad un form e questa opzione è attivata, la modalità focus verrà attivata automaticamente, disattivando temporaneamente il buffer virtuale.

==== Modalità focus automatica per i movimenti del cursore ====
Quest'opzione, quando attivata, permette a NVDA di abilitare/disabilitare la modalità focus quando si utilizzano i tasti freccia.
Per esempio, se si naviga in una pagina web e, scorrendo con il cursore, si incontra un campo editazione, NVDA attiverà subito la modalità focus, permettendo quindi in questa circostanza di scrivere del testo. Se si continua a scorrere la pagina web con le frecce, NVDA ripristinerà il buffer virtuale non appena si uscirà dal campo editazione.

==== indicazione audio delle modalità focus e buffer virtuale ====
Attivando questa casella di controllo, NVDA emetterà dei segnali acustici al passaggio tra la modalità buffer virtuale e la modalità focus, piuttosto che annunciarli a parole.

+++ Impostazioni formato documento (NVDA+Control+d) +++[documentFormattingSettings]
Questa finestra di dialogo si trova nel menu preferenze, sotto la voce formato documento.
la maggior parte delle caselle di controllo in questa finestra di dialogo servono a configurare quali informazioni inerente la formattazione NVDA dovrà pronunciare quando si scorre un documento con le frecce. Ad esempio, se attiviamo la casella di controllo "Leggi il nome del font", NVDA annuncerà tale cambiamento ogni qualvolta se ne incontrerà uno, muovendosi con i tasti cursore in un documento.

è possibile configurare la lettura automatica dei seguenti elementi:
- nome carattere
- dimensione carattere
- attributi carattere
- stile
- allineamento del testo
- stile del testo
- tabelle
- intestazioni riga/colonna delle tabelle
- numeri di pagina
- numeri di riga
- errori di ortografia
- collegamenti
- intestazioni
- elenchi
- Blocchi tra virgolette
- Sezioni
-
   
==== Leggi i cambiamenti di formattazione dopo il cursore ====
Se abilitata, questa impostazione istruisce NVDA a intercettare tutti i cambiamenti di formattazione in una riga e a leggerli, anche se questo porerà ad un rallentamento nelle prestazioni di NVDA.
Da impostazioni predefinite, NVDA ricava le informazioni di formattazione dalla posizione del cursore di sistema / cursore di controllo, ed in alcune circostanze può riuscire ad intercettare i cambiamenti di formattazione nell'intera riga, a patto che questo non vada a  causare un rallentamento dello Screen Reader.
Abilitare questa opzione quando si vogliono correggere documenti e si usano applicazioni come Microsoft Word, dove la formattazione risulta importante.

+++ Dizionari +++
La voce Dizionari situata nel menu preferenze contiene delle finestre di dialogo che consentono all'utente di controllare il modo con cui NVDA pronuncia certe parole o frasi. Vi sono tre tipi differenti di Dizionari, essi sono:
- predefinito: Le regole in questo dizionario hanno effetto in qualsiasi circostanza.
- voce: Le regole di questo tipo di dizionario hanno effetto esclusivamente sulla voce in uso.
- Temporaneo: Le regole in questo dizionario hanno effetto in qualsiasi circostanza, ma soltanto per la sessione corrente di NVDA. Tali regole andranno perse non appena NVDA verrà chiuso o riavviato.
-

Tutte le finestre di dialogo contengono un elenco di regole che verrà utilizzato per processare il parlato. L'interfaccia comprende anche i bottoni aggiungi, modifica e rimuovi.

Per aggiungere una nuova regola al dizionario, premere il bottone Aggiungi e compilare i campi che si presentano nella finestra di dialogo, dopodiché cliccare sul bottone ok. La regola appena creata sarà visualizzata all'interno dell'elenco regole, tuttavia, per essere sicuri che tale regola venga applicata, premere nuovamente il bottone OK quando si avrà terminato di inserire o modificare le regole. In questo modo si uscirà completamente dalla finestra di dialogo inerente i dizionari.

Le regole dei dizionari di NVDA permettono di modificare una stringa di caratteri in un'altra. Vediamo un semplice esempio, supponendo di voler fare in modo che, ogni qualvolta NVDA incontri la parola nebbia, pronunci la parola Uccello. Dopo aver premuto il bottone Aggiungi, scrivere la parola nebbia sul primo campo, chiamato voce, spostarsi con il tasto tab sul secondo campo chiamato voce in sostituzione, e scrivere la parola uccello. è possibile anche compilare il campo commento, per fornire una descrizione alla nostra regola, ad esempio cambio nebbia in uccello.
Si noti che in realtà le regole inerenti i dizionari possono essere molto più complesse di quella mostrata a titolo esemplificativo. Vi sono infatti due caselle di controllo quando si compila una nuova regola, la prima, permette di distinguere tra maiuscole e minuscole (di default NVDA non effettua questa distinzione), e la seconda, consente di stabilire se la regola debba essere trattata come un'espressione regolare.
Le espressioni regolari sono strumenti molto potenti per manipolare porzioni di testo, si consiglia di cercare in rete tutorials che ne spieghino l'uso.

++ Salvare e caricare la configurazione ++
NVDA non salva automaticamente le impostazioni correnti, quindi se si esce e rientra dal   programma le impostazioni torneranno al loro valore originale. Si noti che comunque è possibile modificare questo comportamento tramite l'opzione presente nelle impostazioni generali del menu preferenze.
Per salvare le impostazioni   scegliere la voce salva Configurazione dal menu di NVDA.
Se NVDA è in un file system di sola lettura come ad esempio il cd, non sarà in grado di   salvare le impostazioni e lo notificherà.
Se si è fatto un errore nelle impostazioni e si desidera tornare indietro alle impostazioni salvate in precedenza, scegliere la voce "torna alla configurazione salvata dal menu NVDA.

I seguenti tasti rapidi risultano molto utili:
%kc:beginInclude
|| Nome | Tasto Desktop | Tasto Laptop | Descrizione |
| Salva Configurazione | NVDA+Control+c | NVDA+Control+c | Salva la configurazione attuale in modo che non verrà persa all'uscita da NVDA |
| Torna alla configurazione salvata | NVDA+Control+r | NVDA+Control+r | Ripristina la configurazione di NVDA risalente all'ultima volta che essa è stata salvata |
%kc:endInclude

++ Files di configurazione e profili utente ++
Le versioni portabili di NVDA registrano tutte le impostazioni, i moduli personalizzati per le applicazioni e i drivers in una cartella chiamata userConfig, situata nella directory di NVDA.

Le versioni installer di NVDA registrano tutte le impostazioni, i moduli personalizzati per le applicazioni e i drivers in una cartella speciale situata nei profili utente di Windows. Ciò significa che ciascun utente del sistema potrà avere le proprie impostazioni. Per accedere a tale cartella, sarà sufficiente aprire il menu avvio, selezionare programmi - NVDA- esplora le impostazioni utente.

Le impostazioni di NVDA per quanto riguarda il proprio funzionamento nelle schermate di Logon o UAC sono salvate nella cartella systemConfig situata nella directory di installazione di NVDA.
In genere questa configurazione non dovrebbe essere modificata.
Per cambiare la configurazione di NVDA nelle schermate di Logon o UAC, impostare lo screen reader a proprio piacimento una volta loggati in Windows, dopodiché utilizzare il bottone presente all'interno della finestra impostazioni generali per copiare la configurazione corrente nelle schermate di logon.

+ Strumenti aggiuntivi +
++ Visualizzatore log ++
Il visualizzatore log, situato alla voce strumenti del menu di NVDA, permette di mostrare tutte le informazioni di log dal momento in cui NVDA è stato avviato.

Oltre a poter leggere il contenuto, è anche possibile salvare una copia del file di log, o aggiornare il visualizzatore di modo da poter controllare le ultime informazioni.
Queste azioni sono disponibili dal menu Log del visualizzatore.

++ Visualizzatore sintesi vocale ++
Per sviluppatori vedenti di programmi o persone che stanno dimostrando le funzionalità di NVDA ad un'utenza vedente, è disponibile una finestra che mostra tutto il testo che NVDA manda alla sintesi vocale.

Per abilitare il visualizzatore sintesi vocale, attivare la voce apposita che si trova nel menu strumenti di NVDA.
Disabilitare tale voce di menu per disattivare tale caratteristica.

Mentre il visualizzatore sintesi vocale è attivo, il contenuto della finestra si aggiornerà in tempo reale per mostrare di continuo le informazioni che NVDA invia al sintetizzatore.
Comunque, se si clicca o si focalizza la finestra, NVDA fermerà temporaneamente l'aggiornamento di modo da permettere la selezione del testo e l'eventuale copia dello stesso.

++ Console Python ++
La Console Python di NVDA, situata nel menu strumenti, è uno strumento per sviluppatori che risulta utile in fase di debug, di diagnosi delle funzioni interne di NVDA o di analisi della gerarchia degli oggetti accessibili presenti in un'applicazione.
Per ulteriori informazioni, si veda [l'articolo relativo alla Console di Python, in lingua inglese, nel sito web di NVDA NVDA_URLwiki/PythonConsole].

+ Ulteriori Informazioni +
Se si vogliono trovare maggiori informazioni o richiedere assistenza riguardo NVDA, si prega di visitare o il sito internazionale in lingua inglese su NVDA_URL, oppure quello relativo alla comunità italiana all'indirizzo www.nvda.it.
In entrambe i siti web sarà possibile reperire documentazione aggiuntiva, supporto tecnico e risorse varie come forum o mailing list. In particolare, per quanto concerne il sito italiano, esiste una lista di discussione alla quale chiunque può iscriversi mandando un messaggio a:
nvda-request@spazioausili.net
e nell'oggetto del messaggio scrivere la parola "subscribe" senza le virgolette. Rispondere poi al messaggio di conferma.
I messaggi che transitano nella mailing list sono tutti consultabili anche dal forum dedicato che si aggiorna in tempo reale, e che permette naturalmente anche di rispondere e di creare nuovi argomenti. Si trova all'indirizzo:
http://www.spazioausili.net/forum/ausili/screen_reader/nvda


+ Sintesi vocali supportate +[SupportedSpeechSynths]
Questa sezione contiene informazioni sui sintetizzatori vocali supportati da NVDA.

++ Espeak ++
La sintesi vocale [eSpeak http://espeak.sourceforge.net/]  è incorporata direttamente in NVDA, per cui non è necessario alcun driver o componente per farla funzionare. Da impostazioni predefinite NVDA si avvia utilizzando Espeak. Poiché questa sintesi è incorporata in NVDA, risulta molto comoda per utilizzare il prodotto da una chiavetta USB o da un cd in altri sistemi.

Ciascuna voce presente in Espeak parla una lingua diversa.
Sono oltre 20 le lingue supportate da questa sintesi vocale.

Vi sono anche numerose varianti che possono essere usate per modificare il timbro della voce.

++ Microsoft Speech API versione 4 (SAPI 4) ++
Sapi4 è una vecchia tecnologia Microsoft da usare nei programmi di sintesi vocale.
Molti di questi sintetizzatori possono essere acquistati o scaricati liberamente da varie aziende o siti web.
Quando si utilizzano queste sintesi vocali con NVDA, le scelte disponibili (a cui si accede attraverso la [finestra impostazioni voce #VoiceSettings] o modificando le [impostazioni al volo del sintetizzatore #SynthSettingsRing]) conterranno tutte le voci di tutte le tecnologie Sapi4 installate nel sistema.

Se si possiedono delle voci Sapi4 installate ma non appaiono nell'elenco di sintetizzatori di NVDA, si prega di installare Sapi4.0 RunTime binaries, scaricabili da http://activex.microsoft.com/activex/controls/sapi/spchapi.exe.

++ Microsoft Speech API versione 5 (SAPI 5) ++
Sapi5 è uno standard Microsoft da usare nei programmi di sintesi vocale.
Molti di questi sintetizzatori possono essere acquistati o scaricati liberamente da varie aziende o siti web, inoltre generalmente almeno una di queste voci risulta già installata sul proprio sistema. (nota del traduttore: la voce preinstallata è in inglese].

Quando si utilizzano queste sintesi vocali con NVDA, le scelte disponibili (a cui si accede attraverso la [finestra impostazioni voce #VoiceSettings] o modificando le [impostazioni al volo del sintetizzatore #SynthSettingsRing]) conterranno tutte le voci di tutte le tecnologie Sapi5 installate nel sistema.

++ Audiologic Tts3 ++
Si tratta di una sintesi vocale commerciale espressamente rivolta al mercato italiano. Per farla funzionare bisogna possedere una regolare licenza installata sul proprio pc.
Per maggiori informazioni si veda il sito www.audiologic.it.

++ Newfon ++
Newfon è una sintesi vocale gratuita commerciale sviluppata da Sergey Shishmintzev in grado di supportare le lingue russo e ucraino.
Per scaricare la sintesi si veda l'apposita pagina di download nel sito della comunità russa all'indirizzo:
http://ru.nvda-community.org/?page_id=10

+ Display braille supportati +[SupportedBrailleDisplays]
Questa sezione contiene informazioni sulle barre braille supportate da NVDA.

++ Freedom Scientific Serie Focus/PAC Mate ++
Sono supportati Tutti i Display Braille Focus e Pac Mate prodotti da [Freedom Scientific http://www.freedomscientific.com/].
per un corretto funzionamento è necessario avere installati nel proprio sistema i drivers per display Braille Freedom Scientific.
Nel caso non si sia in possesso di tali drivers, è possibile scaricarli dall'indirizzo http://www.freedomscientific.com/downloads/focus-40-blue/focus-40-blue-downloads.asp.
Sebbene nella pagina sia nominata solo la barra Focus 40, il driver funzionerà per tutti i modelli Freedom.

++ Optelec ALVA BC640/680 ++
Sia i modelli BC640 che BC680 prodotti dalla [Optelec http://www.optelec.com/] sono supportati. Per un corretto funzionamento non si avrà bisogno di alcun driver aggiuntivo. Semplicemente collegare la Barra Braille e configurare NVDA selezionando tale dispositivo.

++ Modelli Handy Tech ++
NVDA supporta tutte le barre braille prodotte dalla [Handy Tech http://www.handytech.de/]. Per alcuni modelli USB bisogna installare i driver USB fatti dalla Handy Tech.
Inoltre, bisogna installe il driver universale Handy Tech, prelevabile dall'indirizzo:
ftp://ftp.handytech.de/public/Software/BrailleDriver/bsd1206a.exe

++ MDV Lilli ++
NVDA supporta la barra Braille Lilli prodotta dalla [MDV http://www.mdvbologna.it/]. Per un corretto funzionamento non si avrà bisogno di alcun driver aggiuntivo. Semplicemente collegare la Barra Braille e configurare NVDA selezionando tale dispositivo.

++ altri drivers non ufficiali ++
Sul sito della comunità italiana di NVDA sono presenti, alla voce download, drivers che non sono inclusi nello screen reader per ragioni tecniche e che verranno inseriti in seguito. Al momento possono essere scaricati drivers per la barra braille MB408l prodotta dalla MDV (Istituto Cavazza), per i display Papenmeier e per il Braillesense prodotto dalla hims.

++ BRLTTY ++
[BRLTTY http://mielke.cc/brltty/] è un programma a parte del quale è possibile avvalersi per avere supporto per molte altre barre braille. Per poterlo utilizzare, è necessario installare [BRLTTY per Windows http://brl.thefreecat.org/brltty/].
Si deve scaricare ed installare l'ultimo pacchetto Installer, che è chiamato, ad esempio, brltty-win-4.2-2.exe. Quando si configura la Barra Braille e la porta da utilizzare, si prega di fare attenzione alle istruzioni presentate a schermo, specialmente in caso si possieda un modello USB e sono già installati nel sistema i Drivers prodotti dalla casa madre.
