Novità, cambiamenti e problemi risolti dalla versione 0.6p3 in poi


Novità .



* Aggiunto il supporto ai sintetizzatori Newfon. (nota, non
commercializzato in Italia, Russia o giu' di li'".
* Nel buffer virtuale, le impostazioni della modalità focus o della
modalità buffer virtuale possono venir riportate tramite suoni, che e'
l'impostazione predefinita, oltre che normalmente annunciate a parole. In
pratica, vi saranno dei beep all'attivazione/disattivazione della modalità
focus.
* La sintesi vocale non smette più di funzionare quando l'utente
modifica il volume con la tastiera, naturalmente per quelle tastiere che
prevedono tale funzione, permettendo quindi di continuare ad usare lo screen
reader correttamente.
* totalmente riscritto il supporto per Internet Explorer e Acrobat
Reader. Tale funzione e' stata inglobata con il supporto per Firefox,
cosicche' ora è possibile utilizzare tutte le facilitazioni e i tasti rapidi
presenti, nonche' il supporto braille nelle pagine web. Non ci dovrebbero
essere più differenze tra Firefox e Internet Explorer in fase di
navigazione.
* migliorata la gestione del controllo della selezione Data/ora in
Windows Vista.
* Migliorato il supporto al nuovo menù di avvio di Windows Xp, in special 
modo dalla voce tutti i programmi, i livelli vengono pronunciati 
correttamente.
* La quantità di testo che viene letta scorrendo con il mouse ora è 
configurabile dalle impostazioni Mouse: le scelte disponibili sono 
paragrafo, riga, parola e carattere.
* In Microsoft Word ora vengono notificati gli errori ortografici della 
parola corrente.
* Supporto per il controllo ortografico di Microsoft Word 2007. Altre 
versioni di Word possono funzionare ma non è garantito.
* Supporto per Windows Mail, nello specifico, vengono letti correttamente 
anche i messaggi in testo semplice.
* In Windows Vista, quando appare la finestra di sicurezza di richiesta di 
autorizzazione dell'utente, oppure quando l'utente preme ctrl+alt+canc, NVDA 
notifica che non ci si trova più nell'interfaccia classica ed accessibile.
* NVDA è in grado di leggere il testo sotto il Mouse anche nelle finestre 
Dos.
* Supporto per la tecnologia Ui Automation  presente in Windows7, che 
renderà la gestione di tale sistema operativo molto più agevole da parte 
dello screen reader.
* NVDA può essere impostato in modo da venir eseguito automaticamente 
all'avvio di Windows, subito dopo aver effettuato il login, sempre che ve ne 
sia bisogno. L'opzione si trova nella schermata di configurazione generale, 
solo per NVDA Installer.
*  NVDA è in grado di leggere le videate inerenti la sicurezza, le finestre 
di login e quelle generate premendo la combinazione di tasti ctrl+alt+canc, 
a partire da Windows XP in poi. Anche questa impostazione la si trova in 
preferenze, impostazioni generali, solo per NVDA Installer.
* Aggiunto un driver per i display Braille Optelec ALVA BC6 series.
* In una pagina web, è possibile premere i tasti n e shift+n per saltare 
interi blocchi di link.
* In una pagina web, vengono riportate le "sezioni", in inglese ARIA 
Landmarks. E' possibile passare da una sezione all'altra con i tasti d o 
Shift+d.
* L'elenco dei links che si richiamava con la combinazione di tasti NVDA+f7 
è ora diventata una finestra di dialogo con la possibilità da parte 
dell'utente di filtrare cosa visualizzare tra links, intestazioni e sezioni. 
Si noti che intestazioni e sezioni vengono presentate in modo gerarchico.
* Questa nuova finestra di dialogo è in grado di filtrare anche gli elementi 
man mano che l'utente scrive. Esempio aggiuntivo del traduttore di questo 
documento: se premiamo NVDA+f7, e ci troviamo con un elenco di 55 links ed 
iniziamo a scrivere qualcosa, per esempio la lettera l, ci verranno mostrati 
solo quei links che contengono al loro interno la lettera l. Possiamo 
scrivere qualunque cosa, anche parole intere, in questo modo andremo 
direttamente sul link o l'elemento specifico, ad esempio se scrivo "video", 
e tale elemento esiste sulla pagina, mi verrà visualizzato soltanto il link 
"video" e premendo invio verrà attivato. Si noti che premendo Backspace 
verranno resettati i filtri e tutti gli elementi saranno visualizzati 
nuovamente.
* La versione portatile di NVDA ora ricerca le configurazioni dell'utente 
nella cartella  user Config situata all'interno della cartella NVDA. In 
questo modo, come avviene con la versione installer, seppur con percorsi 
diversi, le configurazioni dell'utente sono indipendenti dalla struttura 
principale di NVDA.
* Moduli personalizzati per le applicazioni, driver di sintesi vocali e 
driver per Display Braille possono essere salvati nella cartella userConfig.
* L'elaborazione di lunghi o complessi documenti riguardanti il buffer 
virtuale vengono effettuati in background, in modo che l'utente possa 
interagire con il sistema operativo in altro modo, verrà avvisato non appena 
il documento sarà stato processato e pronto all'uso.
* Se NVDA si accorge di non funzionare più correttamente, tutti i tasti 
premuti dall'utente non verranno più intercettati dallo screen reader, in 
modo da facilitare l'utilizzatore nelle operazioni di recupero del sistema.

Cambiamenti:
* NVDA non pronuncia più "NVDA avviato" quando viene lanciato.
* I suoni di avvio e chiusura dello screen reader vengono  eseguiti
utilizzando le impostazioni di output scheda audio presenti in NVDA,
piuttosto che quelle predefinite di sistema.
* Migliorata la gestione delle barre di avanzamento. Ora è possibile 
selezionare come NVDA deve avvertire l'utente sul  loro stato, o con segnali 
acustici, o a parole, o con entrambe le cose.

Problemi risolti:

* Quando NVDA viene eseguito da un percorso Dos standard, nome di 8
caratteri seguito da un punto e estensioni di 3 caratteri, ma è installato
nel relativo percorso con nome lungo ((esempio:  progra~1 punta a
programmi), NVDA  sarà in grado di identificare che si sta eseguendo una
versione installata e caricherà i settaggi dell'utente.
* la funzione insert+t che permette di leggere il titolo della finestra
corrente ora funziona anche se premuta all'interno di un menù.
* non vengono più visualizzate informazioni inutili sulla riga Braille
in presenza di elementi non etichettati.
* Non vengono più annunciate informazioni inutili quando si passa da un
elemento ad un altro in applicazioni Java o lotus-notes.
* Migliorata la gestione delle ricerche nelle finestre di aiuto delle 
applicazioni (.hlp, .chm).
* Viene riportato correttamente il numero di pagina nei documenti Word.
* Migliorato il supporto della gestione dei campi editazione in Microsoft 
Word nelle finestre di dialogo, ad esempio quella inerente la gestione 
caratteri/font. Utilizzare i tasti cursore per navigare in questi controlli.
* Migliorato il supporto alle finestre del prompt dei comandi, soprattutto 
in quelle circostanze in cui NVDA non riconosceva alcun carattere.
* In Windows Vista l'Installer di NVDA eseguirà il programma con i privilegi 
effettivi dell'utente quando la casella di controllo Esegui NVDA è attivata.
* Il tasto Backspace ora non crea più problemi quando NVDA è configurato per 
pronunciare le parole digitate.
* NVDA in alcune situazioni cercherà di riavviarsi automaticamente in caso 
di blocco dello screen reader. Il processo impiegherà circa 10 secondi.

--
Simone Dal Maso.
Tutti i miei progetti:
SpazioAusili, schede tecniche, forum, mailing list e discussioni sugli 
Ausili informatici per non vedenti e non solo!
http://www.spazioausili.net

NVDA: comunità italiana dello screen reader Gratuito, con mailing list e 
forum:
http://www.nvda.it

Iscriviti a Chiediaiuto, la nuova mailing list con contenuti informatici e 
tecnologici e consigli sempre nuovi! Basta un messaggio indirizzato a:
chiediaiuto-request@spazioausili.net
e nell'oggetto del messaggio scrivere "subscribe" senza le virgolette. 
Rispondere semplicemente poi al messaggio di conferma.

Il mio blog:
http://www.spazioausili.net/blog/simonedalmaso

Progetto musicale Juvox:
http://www.juvox.it

_______________________________________________
Nvda mailing list
Nvda@spazioausili.net
http://lists.spazioausili.net/cgi-bin/mailman/listinfo/nvda